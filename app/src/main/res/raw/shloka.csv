1_1	dhṛtarāṣṭra uvāca\
dharmakṣētrē kurukṣētrē samavētā yuyutsavaḥ.\
māmakāḥ pāṇḍavāścaiva kimakurvata sañjaya..1.1..\

1_2	sañjaya uvāca\
dṛṣṭvā tu pāṇḍavānīkaṅ vyūḍhaṅ duryōdhanastadā.\
ācāryamupasaṅgamya rājā vacanamabravīt..1.2..\

1_3	paśyaitāṅ pāṇḍuputrāṇāmācārya mahatīṅ camūm.\
vyūḍhāṅ drupadaputrēṇa tava śiṣyēṇa dhīmatā..1.3..\

1_4	atra śūrā mahēṣvāsā bhīmārjunasamā yudhi. \
yuyudhānō virāṭaśca drupadaśca mahārathaḥ..1.4.. \

1_5	dhṛṣṭakētuścēkitānaḥ kāśirājaśca vīryavān.\
purujitkuntibhōjaśca śaibyaśca  narapuṅgavaḥ..1.5..\

1_6	yudhāmanyuśca vikrānta uttamaujāśca vīryavān.\
saubhadrō draupadēyāśca sarva ēva mahārathāḥ..1.6..\

1_7	asmākaṅ tu viśiṣṭā yē tānnibōdha dvijōttama.\
nāyakā mama sainyasya saṅjñārthaṅ tānbravīmi tē..1.7..\

1_8	bhavānbhīṣmaśca karṇaśca kṛpaśca samitiñjayaḥ.\
aśvatthātmā vikarṇaśca saumadattistathaiva ca..1.8..\

1_9	anyē ca bahavaḥ śūrā madarthē tyaktajīvitāḥ.\
nānāśastrapraharaṇāḥ sarvē yudhdaviśāradāḥ..1.9..\

1_10	aparyāptaṅ tadasmākaṅ balaṅ bhīṣmābhirakṣitam.\
paryāptaṅ tvidamētēṣāṅ balaṅ bhīmābhirakṣitam..1.10..\

1_11	ayanēṣu ca sarvēṣu yathābhāgamavasthitāḥ.\
bhīṣmamēvābhirakṣantu bhavantaḥ sarva ēva hi..1.11..\

1_12	tasya saṅjanayanharṣaṅ kuruvṛddhaḥ pitāmahaḥ.\
siṅhanādaṅ vinadyōccaiḥ śaṅkhaṅ dadhmau pratāpavān..1.12..\

1_13	tataḥ śaṅkhāścabhēryaśca paṇavānakagōmukhāḥ.\
sahasaivābhyahanyanta sa śabdastumulō.bhavat..1.13..\

1_14	tataḥ śvētairhayairyuktē mahati \
mādhavaḥ pāṇḍavaścaiva divyau śaṅkhau  pradadhmatuḥ..1.14..\

1_15	pāñcajanyaṅ hṛṣīkēśō dēvadattaṅ dhanaṅjayaḥ.\
pauṇḍraṅ dadhmau mahāśaṅkhaṅ bhīmakarmā vṛkōdaraḥ..1.15..\

1_16	anantavijayaṅ rājā kuntīputrō yudhiṣṭhiraḥ.\
nakulaḥ sahadēvaśca sughōṣamaṇipuṣpakau..1.16..\

1_17	kāśyaśca paramēṣvāsaḥ śikhaṇḍī ca mahārathaḥ.\
dhṛṣṭadyumnō virāṭaśca sātyakiścāparājitaḥ..1.17..\

1_18	drupadō draupadēyāśca sarvaśaḥ pṛthivīpatē.\
saubhadraśca mahābāhuḥ śaṅkhāndadhmuḥ pṛthakpṛthak..1.18..\

1_19	sa ghōṣō dhārtarāṣṭrāṇāṅ hṛdayāni vyadārayat.\
nabhaśca pṛthivīṅ caiva tumulō vyanunādayan..1.19..\

1_20	atha vyavasthitān dṛṣṭvā dhārtarāṣṭrānkapidhvajaḥ.\
pravṛttē śastrasaṅpātē dhanurudyamya pāṇḍavaḥ..1.20..\

1_21	arjuna uvāca\
hṛṣīkēśaṅ tadā vākyamidamāha mahīpatē.\
sēnayōrubhayōrmadhyē rathaṅ sthāpaya mē.cyuta..1.21..\

1_22	yāvadētānnirīkṣē.haṅ yōdhdukāmānavasthitān.\
kairmayā saha yōdhdavyamasminraṇasamudyamē..1.22..\

1_23	yōtsyamānānavēkṣē.haṅ ya ētē.tra samāgatāḥ.\
dhārtarāṣṭrasya durbuddhēryuddhē priyacikīrṣavaḥ..1.23..\

1_24	sañjaya uvāca \
ēvamuktō hṛṣīkēśō guḍākēśēna bhārata.\
sēnayōrubhayōrmadhyē sthāpayitvā rathōttamam..1.24..\

1_25	bhīṣmadrōṇapramukhataḥ sarvēṣāṅ ca mahīkṣitām.\
uvāca pārtha paśyaitānsamavētānkurūniti..1.25..\

1_26	tatrāpaśyatsthitānpārthaḥ pitṛnatha pitāmahān.\
ācāryānmātulānbhrātṛnputrānpautrānsakhīṅstathā..1.26..\

1_27	śvaśurānsuhṛdaścaiva sēnayōrubhayōrapi.\
tānsamīkṣya sa kauntēyaḥ sarvānbandhūnavasthitān..1.27..\

1_28	arjuna uvāca\
kṛpayā parayā..viṣṭō viṣīdannidamabravīt.\
dṛṣṭvēmaṅ svajanaṅ kṛṣṇa yuyutsuṅ samupasthitam..1.28..\

1_29	sīdanti mama gātrāṇi mukhaṅ ca pariśuṣyati.\
vēpathuśca śarīrē mē rōmaharṣaśca jāyatē..1.29..\

1_30	gāṇḍīvaṅ sraṅsatē hastāttvakcaiva paridahyatē.\
na ca śaknōmyavasthātuṅ bhramatīva ca mē manaḥ..1.30..\

1_31	nimittāni ca paśyāmi viparītāni kēśava.\
na ca śrēyō.nupaśyāmi hatvā svajanamāhavē..1.31..\

1_32	na kāṅkṣē vijayaṅ kṛṣṇa na ca rājyaṅ sukhāni ca.\
kiṅ nō rājyēna gōvinda kiṅ bhōgairjīvitēna vā..1.32..\

1_33	yēṣāmarthē kāṅkṣitaṅ nō rājyaṅ bhōgāḥ sukhāni ca.\
ta imē.vasthitā yuddhē prāṇāṅstyaktvā dhanāni ca..1.33..\

1_34	ācāryāḥ pitaraḥ putrāstathaiva ca pitāmahāḥ.\
mātulāḥ ścaśurāḥ pautrāḥ śyālāḥ sambandhinastathā..1.34..\

1_35	ētānna hantumicchāmi ghnatō.pi madhusūdana.\
api trailōkyarājyasya hētōḥ kiṅ nu mahīkṛtē..1.35..\

1_36	nihatya dhārtarāṣṭrānnaḥ kā prītiḥ syājjanārdana.\
pāpamēvāśrayēdasmānhatvaitānātatāyinaḥ..1.36..\

1_37	tasmānnārhā vayaṅ hantuṅ dhārtarāṣṭrānsvabāndhavān.\
svajanaṅ hi kathaṅ hatvā sukhinaḥ syāma mādhava..1.37..\

1_38	yadyapyētē na paśyanti lōbhōpahatacētasaḥ.\
kulakṣayakṛtaṅ dōṣaṅ mitradrōhē ca pātakam..1.38..\

1_39	kathaṅ na jñēyamasmābhiḥ pāpādasmānnivartitum.\
kulakṣayakṛtaṅ dōṣaṅ prapaśyadbhirjanārdana..1.39..\

1_40	kulakṣayē praṇaśyanti kuladharmāḥ sanātanāḥ.\
dharmē naṣṭē kulaṅ kṛtsnamadharmō.bhibhavatyuta..1.40..\

1_41	adharmābhibhavātkṛṣṇa praduṣyanti kulastriyaḥ.\
strīṣu duṣṭāsu vārṣṇēya jāyatē varṇasaṅkaraḥ..1.41..\

1_42	saṅkarō narakāyaiva kulaghnānāṅ kulasya ca.\
patanti pitarō hyēṣāṅ luptapiṇḍōdakakriyāḥ..1.42..\

1_43	dōṣairētaiḥ kulaghnānāṅ varṇasaṅkarakārakaiḥ.\
utsādyantē jātidharmāḥ kuladharmāśca śāśvatāḥ..1.43..\

1_44	utsannakuladharmāṇāṅ manuṣyāṇāṅ janārdana.\
narakē.niyataṅ vāsō bhavatītyanuśuśruma..1.44..\

1_45	ahō bata mahatpāpaṅ kartuṅ vyavasitā vayam.\
yadrājyasukhalōbhēna hantuṅ svajanamudyatāḥ..1.45..\

1_46	yadi māmapratīkāramaśastraṅ śastrapāṇayaḥ.\
dhārtarāṣṭrā raṇē hanyustanmē kṣēmataraṅ bhavēt..1.46..\

1_47	sañjaya uvāca\
ēvamuktvā.rjunaḥ saṅkhyē rathōpastha upāviśat.\
visṛjya saśaraṅ cāpaṅ śōkasaṅvignamānasaḥ..1.47..\

2_1	sañjaya uvāca\
taṅ tathā kṛpayā.viṣṭamaśrupūrṇākulēkṣaṇam.\
viṣīdantamidaṅ vākyamuvāca madhusūdanaḥ..2.1..\

2_2	śrī bhagavānuvāca\
kutastvā kaśmalamidaṅ viṣamē samupasthitam.\
anāryajuṣṭamasvargyamakīrtikaramarjuna..2.2..\

2_3	klaibyaṅ mā sma gamaḥ pārtha naitattvayyupapadyatē.\
kṣudraṅ hṛdayadaurbalyaṅ tyaktvōttiṣṭha parantapa..2.3..\

2_4	arjuna uvāca\
kathaṅ bhīṣmamahaṅ saṅkhyē drōṇaṅ ca madhusūdana.\
iṣubhiḥ pratiyōtsyāmi pūjārhāvarisūdana..2.4..\

2_5	gurūnahatvā hi mahānubhāvān\
śrēyō bhōktuṅ bhaikṣyamapīha lōkē.\
hatvārthakāmāṅstu gurūnihaiva\
bhuñjīya bhōgān rudhirapradigdhān..2.5..\

2_6	na caitadvidamaḥ katarannō garīyō\
yadvā jayēma yadi vā nō jayēyuḥ.\
yānēva hatvā na jijīviṣāma-\
stē.vasthitāḥ pramukhē dhārtarāṣṭrāḥ..2.6..\

2_7	kārpaṇyadōṣōpahatasvabhāvaḥ\
pṛcchāmi tvāṅ dharmasaṅmūḍhacētāḥ.\
yacchrēyaḥ syānniścitaṅ brūhi tanmē\
śiṣyastē.haṅ śādhi māṅ tvāṅ prapannam..2.7..\

2_8	na hi prapaśyāmi mamāpanudyā-\
    dyacchōkamucchōṣaṇamindriyāṇām.\
avāpya bhūmāvasapatnamṛddham\
    rājyaṅ surāṇāmapi cādhipatyam..2.8..\

2_9	sañjaya uvāca\
ēvamuktvā hṛṣīkēśaṅ guḍākēśaḥ parantapa.\
na yōtsya iti gōvindamuktvā tūṣṇīṅ babhūva ha..2.9..\

2_10	tamuvāca hṛṣīkēśaḥ prahasanniva bhārata.\
sēnayōrubhayōrmadhyē viṣīdantamidaṅ vacaḥ..2.10..\

2_11	śrī bhagavānuvāca\
aśōcyānanvaśōcastvaṅ prajñāvādāṅśca bhāṣasē.\
gatāsūnagatāsūṅśca nānuśōcanti paṇḍitāḥ..2.11..\

2_12	na tvēvāhaṅ jātu nāsaṅ na tvaṅ nēmē janādhipāḥ.\
na caiva na bhaviṣyāmaḥ sarvē vayamataḥ param..2.12..\

2_13	dēhinō.sminyathā dēhē kaumāraṅ yauvanaṅ jarā.\
tathā dēhāntaraprāptirdhīrastatra na muhyati..2.13..\

2_14	mātrāsparśāstu kauntēya śītōṣṇasukhaduḥkhadāḥ.\
āgamāpāyinō.nityāstāṅstitikṣasva bhārata..2.14..\

2_15	yaṅ hi na vyathayantyētē puruṣaṅ puruṣarṣabha.\
samaduḥkhasukhaṅ dhīraṅ sō.mṛtatvāya kalpatē..2.15..\

2_16	nāsatō vidyatē bhāvō nābhāvō vidyatē sataḥ.\
ubhayōrapi dṛṣṭō.ntastvanayōstattvadarśibhiḥ..2.16..\

2_17	avināśi tu tadvidhdi yēna sarvamidaṅ tatam.\
vināśamavyayasyāsya na kaścit kartumarhati..2.17..\

2_18	antavanta imē dēhā nityasyōktāḥ śarīriṇaḥ.\
anāśinō.pramēyasya tasmādyudhyasva bhārata..2.18..\

2_19	ya ēnaṅ vētti hantāraṅ yaścainaṅ manyatē hatam.\
ubhau tau na vijānītō nāyaṅ hanti na hanyatē..2.19..\

2_20	na jāyatē mriyatē vā kadāci-\
nnāyaṅ bhūtvā bhavitā vā na bhūyaḥ.\
ajō nityaḥ śāśvatō.yaṅ purāṇō\
na hanyatē hanyamānē śarīrē..2.20..\

2_21	vēdāvināśinaṅ nityaṅ ya ēnamajamavyayam.\
kathaṅ sa puruṣaḥ pārtha kaṅ ghātayati hanti kam..2.21..\

2_22	vāsāṅsi jīrṇāni yathā vihāya\
    navāni gṛhaṇāti narō.parāṇi.\
tathā śarīrāṇi vihāya jīrṇā-\
    nyanyāni saṅyāti navāni dēhī..2.22..\

2_23	nainaṅ chindanti śastrāṇi nainaṅ dahati pāvakaḥ.\
na cainaṅ klēdayantyāpō na śōṣayati mārutaḥ..2.23..\

2_24	acchēdyō.yamadāhyō.yamaklēdyō.śōṣya ēva ca.\
nityaḥ sarvagataḥ sthāṇuracalō.yaṅ sanātanaḥ..2.24..\

2_25	avyaktō.yamacintyō.yamavikāryō.yamucyatē.\
tasmādēvaṅ viditvainaṅ nānuśōcitumarhasi..2.25..\

2_26	atha cainaṅ nityajātaṅ nityaṅ vā manyasē mṛtam.\
tathāpi tvaṅ mahābāhō naivaṅ śōcitumarhasi..2.26..\

2_27	jātasya hi dhruvō mṛtyurdhruvaṅ janma mṛtasya ca.\
tasmādaparihāryē.rthē na tvaṅ śōcitumarhasi..2.27..\

2_28	avyaktādīni bhūtāni vyaktamadhyāni bhārata.\
avyaktanidhanānyēva tatra kā paridēvanā..2.28..\

2_29	āścaryavatpaśyati kaścidēna-\
māścaryavadvadati tathaiva cānyaḥ.\
āścaryavaccainamanyaḥ śrṛṇōti\
śrutvāpyēnaṅ vēda na caiva kaścit..2.29..\

2_30	dēhī nityamavadhyō.yaṅ dēhē sarvasya bhārata.\
tasmātsarvāṇi bhūtāni na tvaṅ śōcitumarhasi..2.30..\

2_31	svadharmamapi cāvēkṣya na vikampitumarhasi.\
dharmyāddhi yuddhāchrēyō.nyatkṣatriyasya na vidyatē..2.31..\

2_32	yadṛcchayā cōpapannaṅ svargadvāramapāvṛtam.\
sukhinaḥ kṣatriyāḥ pārtha labhantē yuddhamīdṛśam..2.32..\

2_33	atha caittvamimaṅ dharmyaṅ saṅgrāmaṅ na kariṣyasi.\
tataḥ svadharmaṅ kīrtiṅ ca hitvā pāpamavāpsyasi..2.33..\

2_34	akīrtiṅ cāpi bhūtāni kathayiṣyanti tē.vyayām.\
saṅbhāvitasya cākīrtirmaraṇādatiricyatē..2.34..\

2_35	bhayādraṇāduparataṅ maṅsyantē tvāṅ mahārathāḥ.\
yēṣāṅ ca tvaṅ bahumatō bhūtvā yāsyasi lāghavam..2.35..\

2_36	avācyavādāṅśca bahūn vadiṣyanti tavāhitāḥ.\
nindantastava sāmarthyaṅ tatō duḥkhataraṅ nu kim..2.36..\

2_37	hatō vā prāpsyasi svargaṅ jitvā vā bhōkṣyasē mahīm.\
tasmāduttiṣṭha kauntēya yudhdāya kṛtaniścayaḥ..2.37..\

2_38	sukhaduḥkhē samē kṛtvā lābhālābhau jayājayau.\
tatō yuddhāya yujyasva naivaṅ pāpamavāpsyasi..2.38..\

2_39	ēṣā tē.bhihitā sāṅkhyē budhdiryōgē tvimāṅ śrṛṇu.\
buddhyāyuktō yayā pārtha karmabandhaṅ prahāsyasi..2.39..\

2_40	nēhābhikramanāśō.sti pratyavāyō na vidyatē.\
svalpamapyasya dharmasya trāyatē mahatō bhayāt..2.40..\

2_41	vyavasāyātmikā budhdirēkēha kurunandana.\
bahuśākhā hyanantāśca budhdayō.vyavasāyinām..2.41..\

2_42	yāmimāṅ puṣpitāṅ vācaṅ pravadantyavipaścitaḥ.\
vēdavādaratāḥ pārtha nānyadastīti vādinaḥ..2.42..\

2_43	kāmātmānaḥ svargaparā janmakarmaphalapradām.\
kriyāviśēṣabahulāṅ bhōgaiśvaryagatiṅ prati..2.43..\

2_44	bhōgaiśvaryaprasaktānāṅ tayāpahṛtacētasām.\
vyavasāyātmikā budhdiḥ samādhau na vidhīyatē..2.44..\

2_45	traiguṇyaviṣayā vēdā nistraiguṇyō bhavārjuna.\
nirdvandvō nityasattvasthō niryōgakṣēma ātmavān..2.45..\

2_46	yāvānartha udapānē sarvataḥ saṅplutōdakē.\
tāvānsarvēṣu vēdēṣu brāhmaṇasya vijānataḥ..2.46..\

2_47	karmaṇyēvādhikārastē mā phalēṣu kadācana.\
mā karmaphalahēturbhūrmā tē saṅgō.stvakarmaṇi..2.47..\

2_48	yōgasthaḥ kuru karmāṇi saṅgaṅ tyaktvā dhanañjaya.\
siddhyasiddhyōḥ samō bhūtvā samatvaṅ yōga ucyatē..2.48..\

2_49	dūrēṇa hyavaraṅ karma buddhiyōgāddhanañjaya.\
buddhau śaraṇamanviccha kṛpaṇāḥ phalahētavaḥ..2.49..\

2_50	budhdiyuktō jahātīha ubhē sukṛtaduṣkṛtē.\
tasmādyōgāya yujyasva yōgaḥ karmasu kauśalam..2.50..\

2_51	karmajaṅ budhdiyuktā hi phalaṅ tyaktvā manīṣiṇaḥ.\
janmabandhavinirmuktāḥ padaṅ gacchantyanāmayam..2.51..\

2_52	yadā tē mōhakalilaṅ buddhirvyatitariṣyati.\
tadā gantāsi nirvēdaṅ śrōtavyasya śrutasya ca..2.52..\

2_53	śrutivipratipannā tē yadā sthāsyati niścalā.\
samādhāvacalā budhdistadā yōgamavāpsyasi..2.53..\

2_54	arjuna uvāca\
sthitaprajñasya kā bhāṣā samādhisthasya kēśava.\
sthitadhīḥ kiṅ prabhāṣēta kimāsīta vrajēta kim..2.54..\

2_55	śrī bhagavānuvāca\
prajahāti yadā kāmān sarvān pārtha manōgatān.\
ātmanyēvātmanā tuṣṭaḥ sthitaprajñastadōcyatē..2.55..\

2_56	duḥkhēṣvanudvignamanāḥ sukhēṣu vigataspṛhaḥ.\
vītarāgabhayakrōdhaḥ sthitadhīrmunirucyatē..2.56..\

2_57	yaḥ sarvatrānabhisnēhastattatprāpya śubhāśubham.\
nābhinandati na dvēṣṭi tasya prajñā pratiṣṭhitā..2.57..\

2_58	yadā saṅharatē cāyaṅ kūrmō.ṅgānīva sarvaśaḥ.\
indriyāṇīndriyārthēbhyastasya prajñā pratiṣṭhitā..2.58..\

2_59	viṣayā vinivartantē nirāhārasya dēhinaḥ.\
rasavarjaṅ rasō.pyasya paraṅ dṛṣṭvā nivartatē..2.59..\

2_60	yatatō hyapi kauntēya puruṣasya vipaścitaḥ.\
indriyāṇi pramāthīni haranti prasabhaṅ manaḥ..2.60..\

2_61	tāni sarvāṇi saṅyamya yukta āsīta matparaḥ.\
vaśē hi yasyēndriyāṇi tasya prajñā pratiṣṭhitā..2.61..\

2_62	dhyāyatō viṣayānpuṅsaḥ saṅgastēṣūpajāyatē.\
saṅgāt saṅjāyatē kāmaḥ kāmātkrōdhō.bhijāyatē..2.62..\

2_63	krōdhādbhavati saṅmōhaḥ saṅmōhātsmṛtivibhramaḥ.\
smṛtibhraṅśād buddhināśō buddhināśātpraṇaśyati..2.63..\

2_64	rāgadvēṣaviyuktaistu viṣayānindriyaiścaran.\
ātmavaśyairvidhēyātmā prasādamadhigacchati..2.64..\

2_65	prasādē sarvaduḥkhānāṅ hānirasyōpajāyatē.\
prasannacētasō hyāśu buddhiḥ paryavatiṣṭhatē..2.65..\

2_66	nāsti budhdirayuktasya na cāyuktasya bhāvanā.\
na cābhāvayataḥ śāntiraśāntasya kutaḥ sukham..2.66..\

2_67	indriyāṇāṅ hi caratāṅ yanmanō.nuvidhīyatē.\
tadasya harati prajñāṅ vāyurnāvamivāmbhasi..2.67..\

2_68	tasmādyasya mahābāhō nigṛhītāni sarvaśaḥ.\
indriyāṇīndriyārthēbhyastasya prajñā pratiṣṭhitā..2.68..\

2_69	yā niśā sarvabhūtānāṅ tasyāṅ jāgarti saṅyamī.\
yasyāṅ jāgrati bhūtāni sā niśā paśyatō munēḥ..2.69..\

2_70	āpūryamāṇamacalapratiṣṭhaṅ\
    samudramāpaḥ praviśanti yadvat.\
tadvatkāmā yaṅ praviśanti sarvē\
    sa śāntimāpnōti na kāmakāmī..2.70..\

2_71	vihāya kāmānyaḥ sarvānpumāṅścarati niḥspṛhaḥ.\
nirmamō nirahaṅkāraḥ sa śāṅtimadhigacchati..2.71..\

2_72	ēṣā brāhmī sthitiḥ pārtha naināṅ prāpya vimuhyati.\
sthitvā.syāmantakālē.pi brahmanirvāṇamṛcchati..2.72..\

3_1	arjuna uvāca\
jyāyasī cētkarmaṇastē matā buddhirjanārdana.\
tatkiṅ karmaṇi ghōrē māṅ niyōjayasi kēśava..3.1..\

3_2	vyāmiśrēṇēva vākyēna budhdiṅ mōhayasīva mē. \
tadēkaṅ vada niścitya yēna śrēyō.hamāpnuyām..3.2..\

3_3	śrī bhagavānuvāca\
lōkē.smindvividhā niṣṭhā purā prōktā mayānagha.\
jñānayōgēna sāṅkhyānāṅ karmayōgēna yōginām..3.3..\

3_4	na karmaṇāmanārambhānnaiṣkarmyaṅ puruṣō.śnutē.\
na ca saṅnyasanādēva siddhiṅ samadhigacchati..3.4..\

3_5	na hi kaścitkṣaṇamapi jātu tiṣṭhatyakarmakṛt.\
kāryatē hyavaśaḥ karma sarvaḥ prakṛtijairguṇaiḥ..3.5..\

3_6	karmēndriyāṇi saṅyamya ya āstē manasā smaran.\
indriyārthānvimūḍhātmā mithyācāraḥ sa ucyatē..3.6..\

3_7	yastvindriyāṇi manasā niyamyārabhatē.rjuna.\
karmēndriyaiḥ karmayōgamasaktaḥ sa viśiṣyatē..3.7..\

3_8	niyataṅ kuru karma tvaṅ karma jyāyō hyakarmaṇaḥ.\
śarīrayātrāpi ca tē na prasiddhyēdakarmaṇaḥ..3.8..\

3_9	yajñārthātkarmaṇō.nyatra lōkō.yaṅ karmabandhanaḥ.\
tadarthaṅ karma kauntēya muktasaṅgaḥ samācara..3.9..\

3_10	sahayajñāḥ prajāḥ sṛṣṭvā purōvāca prajāpatiḥ.\
anēna prasaviṣyadhvamēṣa vō.stviṣṭakāmadhuk..3.10..\

3_11	dēvānbhāvayatānēna tē dēvā bhāvayantu vaḥ.\
parasparaṅ bhāvayantaḥ śrēyaḥ paramavāpsyatha..3.11..\

3_12	iṣṭānbhōgānhi vō dēvā dāsyantē yajñabhāvitāḥ.\
tairdattānapradāyaibhyō yō bhuṅaktē stēna ēva saḥ..3.12..\

3_13	yajñaśiṣṭāśinaḥ santō mucyantē sarvakilbiṣaiḥ.\
bhuñjatē tē tvaghaṅ pāpā yē pacantyātmakāraṇāt..3.13..\

3_14	annādbhavanti bhūtāni parjanyādannasambhavaḥ.\
yajñādbhavati parjanyō yajñaḥ karmasamudbhavaḥ..3.14..\

3_15	karma brahmōdbhavaṅ viddhi brahmākṣarasamudbhavam.\
tasmātsarvagataṅ brahma nityaṅ yajñē pratiṣṭhitam..3.15..\

3_16	ēvaṅ pravartitaṅ cakraṅ nānuvartayatīha yaḥ.\
aghāyurindriyārāmō mōghaṅ pārtha sa jīvati..3.16..\

3_17	yastvātmaratirēva syādātmatṛptaśca mānavaḥ.\
ātmanyēva ca santuṣṭastasya kāryaṅ na vidyatē..3.17..\

3_18	naiva tasya kṛtēnārthō nākṛtēnēha kaścana.\
na cāsya sarvabhūtēṣu kaścidarthavyapāśrayaḥ..3.18..\

3_19	tasmādasaktaḥ satataṅ kāryaṅ karma samācara.\
asaktō hyācarankarma paramāpnōti pūruṣaḥ..3.19..\

3_20	karmaṇaiva hi saṅsiddhimāsthitā janakādayaḥ.\
lōkasaṅgrahamēvāpi saṅpaśyankartumarhasi..3.20..\

3_21	yadyadācarati śrēṣṭhastattadēvētarō janaḥ.\
sa yatpramāṇaṅ kurutē lōkastadanuvartatē..3.21..\

3_22	na mē pārthāsti kartavyaṅ triṣu lōkēṣu kiñcana.\
nānavāptamavāptavyaṅ varta ēva ca karmaṇi..3.22..\

3_23	yadi hyahaṅ na vartēyaṅ jātu karmaṇyatandritaḥ.\
mama vartmānuvartantē manuṣyāḥ pārtha sarvaśaḥ..3.23..\

3_24	utsīdēyurimē lōkā na kuryāṅ karma cēdaham.\
saṅkarasya ca kartā syāmupahanyāmimāḥ prajāḥ..3.24..\

3_25	saktāḥ karmaṇyavidvāṅsō yathā kurvanti bhārata.\
kuryādvidvāṅstathāsaktaścikīrṣurlōkasaṅgraham..3.25..\

3_26	na budhdibhēdaṅ janayēdajñānāṅ karmasaṅaginām.\
jōṣayētsarvakarmāṇi vidvān yuktaḥ samācaran..3.26..\

3_27	prakṛtēḥ kriyamāṇāni guṇaiḥ karmāṇi sarvaśaḥ.\
ahaṅkāravimūḍhātmā kartā.hamiti manyatē..3.27..\

3_28	tattvavittu mahābāhō guṇakarmavibhāgayōḥ.\
guṇā guṇēṣu vartanta iti matvā na sajjatē..3.28..\

3_29	prakṛtērguṇasammūḍhāḥ sajjantē guṇakarmasu.\
tānakṛtsnavidō mandānkṛtsnavinna vicālayēt..3.29..\

3_30	mayi sarvāṇi karmāṇi saṅnyasyādhyātmacētasā.\
nirāśīrnirmamō bhūtvā yudhyasva vigatajvaraḥ..3.30..\

3_31	yē mē matamidaṅ nityamanutiṣṭhanti mānavāḥ.\
śraddhāvantō.nasūyantō mucyantē tē.pi karmabhiḥ..3.31..\

3_32	yē tvētadabhyasūyantō nānutiṣṭhanti mē matam.\
sarvajñānavimūḍhāṅstānviddhi naṣṭānacētasaḥ..3.32..\

3_33	sadṛśaṅ cēṣṭatē svasyāḥ prakṛtērjñānavānapi.\
prakṛtiṅ yānti bhūtāni nigrahaḥ kiṅ kariṣyati..3.33..\

3_34	indriyasyēndriyasyārthē rāgadvēṣau vyavasthitau.\
tayōrna vaśamāgacchēttau hyasya paripanthinau..3.34..\

3_35	śrēyānsvadharmō viguṇaḥ paradharmātsvanuṣṭhitāt.\
svadharmē nidhanaṅ śrēyaḥ paradharmō bhayāvahaḥ..3.35..\

3_36	arjuna uvāca\
atha kēna prayuktō.yaṅ pāpaṅ carati pūruṣaḥ.\
anicchannapi vārṣṇēya balādiva niyōjitaḥ..3.36..\

3_37	śrī bhagavānuvāca\
kāma ēṣa krōdha ēṣa rajōguṇasamudbhavaḥ.\
mahāśanō mahāpāpmā viddhyēnamiha vairiṇam..3.37..\

3_38	dhūmēnāvriyatē vahniryathā..darśō malēna ca.\
yathōlbēnāvṛtō garbhastathā tēnēdamāvṛtam..3.38..\

3_39	āvṛtaṅ jñānamētēna jñāninō nityavairiṇā.\
kāmarūpēṇa kauntēya duṣpūrēṇānalēna ca..3.39..\

3_40	indriyāṇi manō buddhirasyādhiṣṭhānamucyatē.\
ētairvimōhayatyēṣa jñānamāvṛtya dēhinam..3.40..\

3_41	tasmāttvamindriyāṇyādau niyamya bharatarṣabha.\
pāpmānaṅ prajahi hyēnaṅ jñānavijñānanāśanam..3.41..\

3_42	indriyāṇi parāṇyāhurindriyēbhyaḥ paraṅ manaḥ.\
manasastu parā buddhiryō buddhēḥ paratastu saḥ..3.42..\

3_43	ēvaṅ buddhēḥ paraṅ buddhvā saṅstabhyātmānamātmanā.\
jahi śatruṅ mahābāhō kāmarūpaṅ durāsadam..3.43..\

4_1	śrī bhagavānuvāca\
imaṅ vivasvatē yōgaṅ prōktavānahamavyayam.\
vivasvān manavē prāha manurikṣvākavē.bravīt..4.1..\

4_2	ēvaṅ paramparāprāptamimaṅ rājarṣayō viduḥ.\
sa kālēnēha mahatā yōgō naṣṭaḥ parantapa..4.2..\

4_3	sa ēvāyaṅ mayā tē.dya yōgaḥ prōktaḥ purātanaḥ.\
bhaktō.si mē sakhā cēti rahasyaṅ hyētaduttamam..4.3..\

4_4	arjuna uvāca\
aparaṅ bhavatō janma paraṅ janma vivasvataḥ.\
kathamētadvijānīyāṅ tvamādau prōktavāniti..4.4..\

4_5	śrī bhagavānuvāca\
bahūni mē vyatītāni janmāni tava cārjuna.\
tānyahaṅ vēda sarvāṇi na tvaṅ vēttha parantapa..4.5..\

4_6	ajō.pi sannavyayātmā bhūtānāmīśvarō.pi san.\
prakṛtiṅ svāmadhiṣṭhāya saṅbhavāmyātmamāyayā..4.6..\

4_7	yadā yadā hi dharmasya glānirbhavati bhārata.\
abhyutthānamadharmasya tadā..tmānaṅ sṛjāmyaham..4.7..\

4_8	paritrāṇāya sādhūnāṅ vināśāya ca duṣkṛtām.\
dharmasaṅsthāpanārthāya saṅbhavāmi yugē yugē..4.8..\

4_9	janma karma ca mē divyamēvaṅ yō vētti tattvataḥ.\
tyaktvā dēhaṅ punarjanma naiti māmēti sō.rjuna..4.9..\

4_10	vītarāgabhayakrōdhā manmayā māmupāśritāḥ.\
bahavō jñānatapasā pūtā madbhāvamāgatāḥ..4.10..\

4_11	yē yathā māṅ prapadyantē tāṅstathaiva bhajāmyaham.\
mama vartmānuvartantē manuṣyāḥ pārtha sarvaśaḥ..4.11..\

4_12	kāṅkṣantaḥ karmaṇāṅ siddhiṅ yajanta iha dēvatāḥ.\
kṣipraṅ hi mānuṣē lōkē siddhirbhavati karmajā..4.12..\

4_13	cāturvarṇyaṅ mayā sṛṣṭaṅ guṇakarmavibhāgaśaḥ.\
tasya kartāramapi māṅ viddhyakartāramavyayam..4.13..\

4_14	na māṅ karmāṇi limpanti na mē karmaphalē spṛhā.\
iti māṅ yō.bhijānāti karmabhirna sa badhyatē..4.14..\

4_15	ēvaṅ jñātvā kṛtaṅ karma pūrvairapi mumukṣubhiḥ.\
kuru karmaiva tasmāttvaṅ pūrvaiḥ pūrvataraṅ kṛtam..4.15..\

4_16	kiṅ karma kimakarmēti kavayō.pyatra mōhitāḥ.\
tattē karma pravakṣyāmi yajjñātvā mōkṣyasē.śubhāt..4.16..\

4_17	karmaṇō hyapi bōddhavyaṅ bōddhavyaṅ ca vikarmaṇaḥ.\
akarmaṇaśca bōddhavyaṅ gahanā karmaṇō gatiḥ..4.17..\

4_18	karmaṇyakarma yaḥ paśyēdakarmaṇi ca karma yaḥ.\
sa buddhimān manuṣyēṣu sa yuktaḥ kṛtsnakarmakṛt..4.18..\

4_19	yasya sarvē samārambhāḥ kāmasaṅkalpavarjitāḥ.\
jñānāgnidagdhakarmāṇaṅ tamāhuḥ paṇḍitaṅ budhāḥ..4.19..\

4_20	tyaktvā karmaphalāsaṅgaṅ nityatṛptō nirāśrayaḥ.\
karmaṇyabhipravṛttō.pi naiva kiñcitkarōti saḥ..4.20..\

4_21	nirāśīryatacittātmā tyaktasarvaparigrahaḥ.\
śārīraṅ kēvalaṅ karma kurvannāpnōti kilbiṣam..4.21..\

4_22	yadṛcchālābhasantuṣṭō dvandvātītō vimatsaraḥ.\
samaḥ siddhāvasiddhau ca kṛtvāpi na nibadhyatē..4.22..\

4_23	gatasaṅgasya muktasya jñānāvasthitacētasaḥ.\
yajñāyācarataḥ karma samagraṅ pravilīyatē..4.23..\

4_24	brahmārpaṇaṅ brahmahavirbrahmāgnau brahmaṇā hutam.\
brahmaiva tēna gantavyaṅ brahmakarmasamādhinā..4.24..\

4_25	daivamēvāparē yajñaṅ yōginaḥ paryupāsatē.\
brahmāgnāvaparē yajñaṅ yajñēnaivōpajuhvati..4.25..\

4_26	śrōtrādīnīndriyāṇyanyē saṅyamāgniṣu juhvati.\
śabdādīnviṣayānanya indriyāgniṣu juhvati..4.26..\

4_27	sarvāṇīndriyakarmāṇi prāṇakarmāṇi cāparē.\
ātmasaṅyamayōgāgnau juhvati jñānadīpitē..4.27..\

4_28	dravyayajñāstapōyajñā yōgayajñāstathāparē.\
svādhyāyajñānayajñāśca yatayaḥ saṅśitavratāḥ..4.28..\

4_29	apānē juhvati prāṇa prāṇē.pānaṅ tathā.parē.\
prāṇāpānagatī ruddhvā prāṇāyāmaparāyaṇāḥ..4.29..\

4_30	aparē niyatāhārāḥ prāṇānprāṇēṣu juhvati.\
sarvē.pyētē yajñavidō yajñakṣapitakalmaṣāḥ..4.30..\

4_31	yajñaśiṣṭāmṛtabhujō yānti brahma sanātanam.\
nāyaṅ lōkō.styayajñasya kutō.nyaḥ kurusattama..4.31..\

4_32	ēvaṅ bahuvidhā yajñā vitatā brahmaṇō mukhē.\
karmajānviddhi tānsarvānēvaṅ jñātvā vimōkṣyasē..4.32..\

4_33	śrēyāndravyamayādyajñājjñānayajñaḥ parantapa.\
sarvaṅ karmākhilaṅ pārtha jñānē parisamāpyatē..4.33..\

4_34	tadviddhi praṇipātēna paripraśnēna sēvayā.\
upadēkṣyanti tē jñānaṅ jñāninastattvadarśinaḥ..4.34..\

4_35	yajjñātvā na punarmōhamēvaṅ yāsyasi pāṇḍava.\
yēna bhūtānyaśēṣēṇa drakṣyasyātmanyathō mayi..4.35..\

4_36	api cēdasi pāpēbhyaḥ sarvēbhyaḥ pāpakṛttamaḥ.\
sarvaṅ jñānaplavēnaiva vṛjinaṅ santariṣyasi..4.36..\

4_37	yathaidhāṅsi samiddhō.gnirbhasmasātkurutē.rjuna.\
jñānāgniḥ sarvakarmāṇi bhasmasātkurutē tathā..4.37..\

4_38	na hi jñānēna sadṛśaṅ pavitramiha vidyatē.\
tatsvayaṅ yōgasaṅsiddhaḥ kālēnātmani vindati..4.38..\

4_39	śraddhāvāomllabhatē jñānaṅ tatparaḥ saṅyatēndriyaḥ.\
jñānaṅ labdhvā parāṅ śāntimacirēṇādhigacchati..4.39..\

4_40	ajñaścāśraddadhānaśca saṅśayātmā vinaśyati.\
nāyaṅ lōkō.sti na parō na sukhaṅ saṅśayātmanaḥ..4.40..\

4_41	yōgasaṅnyastakarmāṇaṅ jñānasaṅchinnasaṅśayam.\
ātmavantaṅ na karmāṇi nibadhnanti dhanañjaya..4.41..\

4_42	tasmādajñānasaṅbhūtaṅ hṛtsthaṅ jñānāsinā..tmanaḥ.\
chittvainaṅ saṅśayaṅ yōgamātiṣṭhōttiṣṭha bhārata..4.42..\

5_1	arjuna uvāca \
saṅnyāsaṅ karmaṇāṅ kṛṣṇa punaryōgaṅ ca śaṅsasi. \
yacchrēya tayōrēkaṅ tanmē brūhi suniścitam..5.1..\

5_2	śrī bhagavānuvāca\
saṅnyāsaḥ karmayōgaśca niḥśrēyasakarāvubhau.\
tayōstu karmasaṅnyāsātkarmayōgō viśiṣyatē..5.2..\

5_3	jñēyaḥ sa nityasaṅnyāsī yō na dvēṣṭi na kāṅkṣati.\
nirdvandvō hi mahābāhō sukhaṅ bandhātpramucyatē..5.3..\

5_4	sāṅkhyayōgau pṛthagbālāḥ pravadanti na paṇḍitāḥ.\
ēkamapyāsthitaḥ samyagubhayōrvindatē phalam..5.4..\

5_5	yatsāṅkhyaiḥ prāpyatē sthānaṅ tadyōgairapi gamyatē.\
ēkaṅ sāṅkhyaṅ ca yōgaṅ ca yaḥ paśyati sa paśyati..5.5..\

5_6	saṅnyāsastu mahābāhō duḥkhamāptumayōgataḥ.\
yōgayuktō munirbrahma nacirēṇādhigacchati..5.6..\

5_7	yōgayuktō viśuddhātmā vijitātmā jitēndriyaḥ.\
sarvabhūtātmabhūtātmā kurvannapi na lipyatē..5.7..\

5_8	naiva kiṅcitkarōmīti yuktō manyēta tattvavit.\
paśyan śrṛṇavanspṛśañjighrannaśnangacchansvapan śvasan..5.8..\

5_9	pralapanvisṛjangṛhṇannunmiṣannimiṣannapi.\
indriyāṇīndriyārthēṣu vartanta iti dhārayan..5.9..\

5_10	brahmaṇyādhāya karmāṇi saṅgaṅ tyaktvā karōti yaḥ.\
lipyatē na sa pāpēna padmapatramivāmbhasā..5.10..\

5_11	kāyēna manasā buddhyā kēvalairindriyairapi.\
yōginaḥ karma kurvanti saṅgaṅ tyaktvā..tmaśuddhayē..5.11..\

5_12	yuktaḥ karmaphalaṅ tyaktvā śāntimāpnōti naiṣṭhikīm.\
ayuktaḥ kāmakārēṇa phalē saktō nibadhyatē..5.12..\

5_13	sarvakarmāṇi manasā saṅnyasyāstē sukhaṅ vaśī.\
navadvārē purē dēhī naiva kurvanna kārayan..5.13..\

5_14	na kartṛtvaṅ na karmāṇi lōkasya sṛjati prabhuḥ.\
na karmaphalasaṅyōgaṅ svabhāvastu pravartatē..5.14..\

5_15	nādattē kasyacitpāpaṅ na caiva sukṛtaṅ vibhuḥ.\
ajñānēnāvṛtaṅ jñānaṅ tēna muhyanti jantavaḥ..5.15..\

5_16	jñānēna tu tadajñānaṅ yēṣāṅ nāśitamātmanaḥ.\
tēṣāmādityavajjñānaṅ prakāśayati tatparam..5.16..\

5_17	tadbuddhayastadātmānastanniṣṭhāstatparāyaṇāḥ.\
gacchantyapunarāvṛttiṅ jñānanirdhūtakalmaṣāḥ..5.17..\

5_18	vidyāvinayasaṅpannē brāhmaṇē gavi hastini.\
śuni caiva śvapākē ca paṇḍitāḥ samadarśinaḥ..5.18..\

5_19	ihaiva tairjitaḥ sargō yēṣāṅ sāmyē sthitaṅ manaḥ.\
nirdōṣaṅ hi samaṅ brahma tasmādbrahmaṇi tē sthitāḥ..5.19..\

5_20	na prahṛṣyētpriyaṅ prāpya nōdvijētprāpya cāpriyam.\
sthirabuddhirasammūḍhō brahmavidbrahmaṇi sthitaḥ..5.20..\

5_21	bāhyasparśēṣvasaktātmā vindatyātmani yatsukham.\
sa brahmayōgayuktātmā sukhamakṣayamaśnutē..5.21..\

5_22	yē hi saṅsparśajā bhōgā duḥkhayōnaya ēva tē.\
ādyantavantaḥ kauntēya na tēṣu ramatē budhaḥ..5.22..\

5_23	śaknōtīhaiva yaḥ sōḍhuṅ prākśarīravimōkṣaṇāt.\
kāmakrōdhōdbhavaṅ vēgaṅ sa yuktaḥ sa sukhī naraḥ..5.23..\

5_24	yō.ntaḥsukhō.ntarārāmastathāntarjyōtirēva yaḥ.\
sa yōgī brahmanirvāṇaṅ brahmabhūtō.dhigacchati..5.24..\

5_25	labhantē brahmanirvāṇamṛṣayaḥ kṣīṇakalmaṣāḥ.\
chinnadvaidhā yatātmānaḥ sarvabhūtahitē ratāḥ..5.25..\

5_26	kāmakrōdhaviyuktānāṅ yatīnāṅ yatacētasām.\
abhitō brahmanirvāṇaṅ vartatē viditātmanām..5.26..\

5_27	sparśānkṛtvā bahirbāhyāṅścakṣuścaivāntarē bhruvōḥ.\
prāṇāpānau samau kṛtvā nāsābhyantaracāriṇau..5.27..\

5_28	yatēndriyamanōbuddhirmunirmōkṣaparāyaṇaḥ.\
vigatēcchābhayakrōdhō yaḥ sadā mukta ēva saḥ..5.28..\

5_29	bhōktāraṅ yajñatapasāṅ sarvalōkamahēśvaram.\
suhṛdaṅ sarvabhūtānāṅ jñātvā māṅ śāntimṛcchati..5.29..\

6_1	śrī bhagavānuvāca\
anāśritaḥ karmaphalaṅ kāryaṅ karma karōti yaḥ.\
sa saṅnyāsī ca yōgī ca na niragnirna cākriyaḥ..6.1..\

6_2	yaṅ saṅnyāsamiti prāhuryōgaṅ taṅ viddhi pāṇḍava.\
na hyasaṅnyastasaṅkalpō yōgī bhavati kaścana..6.2..\

6_3	ārurukṣōrmunēryōgaṅ karma kāraṇamucyatē.\
yōgārūḍhasya tasyaiva śamaḥ kāraṇamucyatē..6.3..\

6_4	yadā hi nēndriyārthēṣu na karmasvanuṣajjatē.\
sarvasaṅkalpasaṅnyāsī yōgārūḍhastadōcyatē..6.4..\

6_5	uddharēdātmanā..tmānaṅ nātmānamavasādayēt.\
ātmaiva hyātmanō bandhurātmaiva ripurātmanaḥ..6.5..\

6_6	bandhurātmā..tmanastasya yēnātmaivātmanā jitaḥ.\
anātmanastu śatrutvē vartētātmaiva śatruvat..6.6..\

6_7	jitātmanaḥ praśāntasya paramātmā samāhitaḥ.\
śītōṣṇasukhaduḥkhēṣu tathā mānāpamānayōḥ..6.7..\

6_8	jñānavijñānatṛptātmā kūṭasthō vijitēndriyaḥ.\
yukta ityucyatē yōgī samalōṣṭāśmakāñcanaḥ..6.8..\

6_9	suhṛnmitrāryudāsīnamadhyasthadvēṣyabandhuṣu.\
sādhuṣvapi ca pāpēṣu samabuddhirviśiṣyatē..6.9..\

6_10	yōgī yuñjīta satatamātmānaṅ rahasi sthitaḥ.\
ēkākī yatacittātmā nirāśīraparigrahaḥ..6.10..\

6_11	śucau dēśē pratiṣṭhāpya sthiramāsanamātmanaḥ.\
nātyucchritaṅ nātinīcaṅ cailājinakuśōttaram..6.11..\

6_12	tatraikāgraṅ manaḥ kṛtvā yatacittēndriyakriyaḥ.\
upaviśyāsanē yuñjyādyōgamātmaviśuddhayē..6.12..\

6_13	samaṅ kāyaśirōgrīvaṅ dhārayannacalaṅ sthiraḥ.\
saṅprēkṣya nāsikāgraṅ svaṅ diśaścānavalōkayan..6.13..\

6_14	praśāntātmā vigatabhīrbrahmacārivratē sthitaḥ.\
manaḥ saṅyamya maccittō yukta āsīta matparaḥ..6.14..\

6_15	yuñjannēvaṅ sadā..tmānaṅ yōgī niyatamānasaḥ.\
śāntiṅ nirvāṇaparamāṅ matsaṅsthāmadhigacchati..6.15..\

6_16	nātyaśnatastu yōgō.sti na caikāntamanaśnataḥ.\
na cātisvapnaśīlasya jāgratō naiva cārjuna..6.16..\

6_17	yuktāhāravihārasya yuktacēṣṭasya karmasu.\
yuktasvapnāvabōdhasya yōgō bhavati duḥkhahā..6.17..\

6_18	yadā viniyataṅ cittamātmanyēvāvatiṣṭhatē.\
niḥspṛhaḥ sarvakāmēbhyō yukta ityucyatē tadā..6.18..\

6_19	yathā dīpō nivātasthō nēṅgatē sōpamā smṛtā.\
yōginō yatacittasya yuñjatō yōgamātmanaḥ..6.19..\

6_20	yatrōparamatē cittaṅ niruddhaṅ yōgasēvayā.\
yatra caivātmanā..tmānaṅ paśyannātmani tuṣyati..6.20..\

6_21	sukhamātyantikaṅ yattadbuddhigrāhyamatīndriyam.\
vētti yatra na caivāyaṅ sthitaścalati tattvataḥ..6.21..\

6_22	yaṅ labdhvā cāparaṅ lābhaṅ manyatē nādhikaṅ tataḥ.\
yasminsthitō na duḥkhēna guruṇāpi vicālyatē..6.22..\

6_23	taṅ vidyād duḥkhasaṅyōgaviyōgaṅ yōgasaṅjñitam.\
sa niścayēna yōktavyō yōgō.nirviṇṇacētasā..6.23..\

6_24	saṅkalpaprabhavānkāmāṅstyaktvā sarvānaśēṣataḥ.\
manasaivēndriyagrāmaṅ viniyamya samantataḥ..6.24..\

6_25	śanaiḥ śanairuparamēd buddhyā dhṛtigṛhītayā.\
ātmasaṅsthaṅ manaḥ kṛtvā na kiñcidapi cintayēt..6.25..\

6_26	yatō yatō niścarati manaścañcalamasthiram.\
tatastatō niyamyaitadātmanyēva vaśaṅ nayēt..6.26..\

6_27	praśāntamanasaṅ hyēnaṅ yōginaṅ sukhamuttamam.\
upaiti śāntarajasaṅ brahmabhūtamakalmaṣam..6.27..\

6_28	yuñjannēvaṅ sadā..tmānaṅ yōgī vigatakalmaṣaḥ.\
sukhēna brahmasaṅsparśamatyantaṅ sukhamaśnutē..6.28..\

6_29	sarvabhūtasthamātmānaṅ sarvabhūtāni cātmani.\
īkṣatē yōgayuktātmā sarvatra samadarśanaḥ..6.29..\

6_30	yō māṅ paśyati sarvatra sarvaṅ ca mayi paśyati.\
tasyāhaṅ na praṇaśyāmi sa ca mē na praṇaśyati..6.30..\

6_31	sarvabhūtasthitaṅ yō māṅ bhajatyēkatvamāsthitaḥ.\
sarvathā vartamānō.pi sa yōgī mayi vartatē..6.31..\

6_32	ātmaupamyēna sarvatra samaṅ paśyati yō.rjuna.\
sukhaṅ vā yadi vā duḥkhaṅ saḥ yōgī paramō mataḥ..6.32..\

6_33	arjuna uvāca\
yō.yaṅ yōgastvayā prōktaḥ sāmyēna madhusūdana.\
ētasyāhaṅ na paśyāmi cañcalatvāt sthitiṅ sthirām..6.33..\

6_34	cañcalaṅ hi manaḥ kṛṣṇa pramāthi balavaddṛḍham.\
tasyāhaṅ nigrahaṅ manyē vāyōriva suduṣkaram..6.34..\

6_35	śrī bhagavānuvāca\
asaṅśayaṅ mahābāhō manō durnigrahaṅ calaṅ.\
abhyāsēna tu kauntēya vairāgyēṇa ca gṛhyatē..6.35..\

6_36	asaṅyatātmanā yōgō duṣprāpa iti mē matiḥ.\
vaśyātmanā tu yatatā śakyō.vāptumupāyataḥ..6.36..\

6_37	arjuna uvāca\
ayatiḥ śraddhayōpētō yōgāccalitamānasaḥ.\
aprāpya yōgasaṅsiddhiṅ kāṅ gatiṅ kṛṣṇa gacchati..6.37..\

6_38	kaccinnōbhayavibhraṣṭaśchinnābhramiva naśyati.\
apratiṣṭhō mahābāhō vimūḍhō brahmaṇaḥ pathi..6.38..\

6_39	ētanmē saṅśayaṅ kṛṣṇa chēttumarhasyaśēṣataḥ.\
tvadanyaḥ saṅśayasyāsya chēttā na hyupapadyatē..6.39..\

6_40	śrī bhagavānuvāca \
pārtha naivēha nāmutra vināśastasya vidyatē. \
nahi kalyāṇakṛtkaściddurgatiṅ tāta gacchati..6.40..\

6_41	prāpya puṇyakṛtāṅ lōkānuṣitvā śāśvatīḥ samāḥ.\
śucīnāṅ śrīmatāṅ gēhē yōgabhraṣṭō.bhijāyatē..6.41..\

6_42	athavā yōgināmēva kulē bhavati dhīmatām.\
ētaddhi durlabhataraṅ lōkē janma yadīdṛśam..6.42..\

6_43	tatra taṅ buddhisaṅyōgaṅ labhatē paurvadēhikam.\
yatatē ca tatō bhūyaḥ saṅsiddhau kurunandana..6.43..\

6_44	pūrvābhyāsēna tēnaiva hriyatē hyavaśō.pi saḥ.\
jijñāsurapi yōgasya śabdabrahmātivartatē..6.44..\

6_45	prayatnādyatamānastu yōgī saṅśuddhakilbiṣaḥ.\
anēkajanmasaṅsiddhastatō yāti parāṅ gatim..6.45..\

6_46	tapasvibhyō.dhikō yōgī jñānibhyō.pi matō.dhikaḥ.\
karmibhyaścādhikō yōgī tasmādyōgī bhavārjuna..6.46..\

6_47	yōgināmapi sarvēṣāṅ madgatēnāntarātmanā.\
śraddhāvānbhajatē yō māṅ sa mē yuktatamō mataḥ..6.47..\

7_1	śrī bhagavānuvāca\
mayyāsaktamanāḥ pārtha yōgaṅ yuñjanmadāśrayaḥ.\
asaṅśayaṅ samagraṅ māṅ yathā jñāsyasi tacchṛṇu..7.1..\

7_2	jñānaṅ tē.haṅ savijñānamidaṅ vakṣyāmyaśēṣataḥ.\
yajjñātvā nēha bhūyō.nyajjñātavyamavaśiṣyatē..7.2..\

7_3	manuṣyāṇāṅ sahasrēṣu kaścidyatati sidhdayē. \
yatatāmapi sidhdānāṅ kaścinmāṅ vētti tattvataḥ..7.3..\

7_4	bhūmirāpō.nalō vāyuḥ khaṅ manō buddhirēva ca.\
ahaṅkāra itīyaṅ mē bhinnā prakṛtiraṣṭadhā..7.4..\

7_5	aparēyamitastvanyāṅ prakṛtiṅ viddhi mē parām.\
jīvabhūtāṅ mahābāhō yayēdaṅ dhāryatē jagat..7.5..\

7_6	ētadyōnīni bhūtāni sarvāṇītyupadhāraya.\
ahaṅ kṛtsnasya jagataḥ prabhavaḥ pralayastathā..7.6..\

7_7	mattaḥ parataraṅ nānyatkiñcidasti dhanañjaya.\
mayi sarvamidaṅ prōtaṅ sūtrē maṇigaṇā iva..7.7..\

7_8	rasō.hamapsu kauntēya prabhāsmi śaśisūryayōḥ.\
praṇavaḥ sarvavēdēṣu śabdaḥ khē pauruṣaṅ nṛṣu..7.8..\

7_9	puṇyō gandhaḥ pṛthivyāṅ ca tējaścāsmi vibhāvasau.\
jīvanaṅ sarvabhūtēṣu tapaścāsmi tapasviṣu..7.9..\

7_10	bījaṅ māṅ sarvabhūtānāṅ viddhi pārtha sanātanam.\
buddhirbuddhimatāmasmi tējastējasvināmaham..7.10..\

7_11	balaṅ balavatāmasmi kāmarāgavivarjitam.\
dharmāviruddhō bhūtēṣu kāmō.smi bharatarṣabha..7.11..\

7_12	yē caiva sāttvikā bhāvā rājasāstāmasāśca yē.\
matta ēvēti tānviddhi natvahaṅ tēṣu tē mayi..7.12..\

7_13	tribhirguṇamayairbhāvairēbhiḥ sarvamidaṅ jagat.\
mōhitaṅ nābhijānāti māmēbhyaḥ paramavyayam..7.13..\

7_14	daivī hyēṣā guṇamayī mama māyā duratyayā.\
māmēva yē prapadyantē māyāmētāṅ taranti tē..7.14..\

7_15	na māṅ duṣkṛtinō mūḍhāḥ prapadyantē narādhamāḥ.\
māyayāpahṛtajñānā āsuraṅ bhāvamāśritāḥ..7.15..\

7_16	caturvidhā bhajantē māṅ janāḥ sukṛtinō.rjuna.\
ārtō jijñāsurarthārthī jñānī ca bharatarṣabha..7.16..\

7_17	tēṣāṅ jñānī nityayukta kabhaktirviśiṣyatē. \
priyō hi jñāninō.tyarthamahaṅ sa ca mama priyaḥ..7.17..\

7_18	udārāḥ sarva ēvaitē jñānī tvātmaiva mē matam.\
āsthitaḥ sa hi yuktātmā māmēvānuttamāṅ gatim..7.18..\

7_19	bahūnāṅ janmanāmantē jñānavānmāṅ prapadyatē.\
vāsudēvaḥ sarvamiti sa mahātmā sudurlabhaḥ..7.19..\

7_20	kāmaistaistairhṛtajñānāḥ prapadyantē.nyadēvatāḥ.\
taṅ taṅ niyamamāsthāya prakṛtyā niyatāḥ svayā..7.20..\

7_21	yō yō yāṅ yāṅ tanuṅ bhaktaḥ śraddhayārcitumicchati.\
tasya tasyācalāṅ śraddhāṅ tāmēva vidadhāmyaham..7.21..\

7_22	sa tayā śraddhayā yuktastasyārādhanamīhatē.\
labhatē ca tataḥ kāmānmayaiva vihitān hi tān..7.22..\

7_23	antavattu phalaṅ tēṣāṅ tadbhavatyalpamēdhasām.\
dēvāndēvayajō yānti madbhaktā yānti māmapi..7.23..\

7_24	avyaktaṅ vyaktimāpannaṅ manyantē māmabudhdayaḥ. \
paraṅ bhāvamajānantō mamāvyayamanuttamam..7.24.. \

7_25	nāhaṅ prakāśaḥ sarvasya yōgamāyāsamāvṛtaḥ.\
mūḍhō.yaṅ nābhijānāti lōkō māmajamavyayam..7.25..\

7_26	vēdāhaṅ samatītāni vartamānāni cārjuna.\
bhaviṣyāṇi ca bhūtāni māṅ tu vēda na kaścana..7.26..\

7_27	icchādvēṣasamutthēna dvandvamōhēna bhārata.\
sarvabhūtāni saṅmōhaṅ sargē yānti parantapa..7.27..\

7_28	yēṣāṅ tvantagataṅ pāpaṅ janānāṅ puṇyakarmaṇām.\
tē dvandvamōhanirmuktā bhajantē māṅ dṛḍhavratāḥ..7.28..\

7_29	jarāmaraṇamōkṣāya māmāśritya yatanti yē.\
tē brahma tadviduḥ kṛtsnamadhyātmaṅ karma cākhilam..7.29..\

7_30	sādhibhūtādhidaivaṅ māṅ sādhiyajñaṅ ca yē viduḥ.\
prayāṇakālē.pi ca māṅ tē viduryuktacētasaḥ..7.30..\

8_1	arjuna uvāca\
kiṅ tadbrahma kimadhyātmaṅ kiṅ karma puruṣōttama.\
adhibhūtaṅ ca kiṅ prōktamadhidaivaṅ kimucyatē..8.1..\

8_2	adhiyajñaḥ kathaṅ kō.tra dēhē.sminmadhusūdana.\
prayāṇakālē ca kathaṅ jñēyō.si niyatātmabhiḥ..8.2..\

8_3	śrī bhagavānuvāca\
akṣaraṅ brahma paramaṅ svabhāvō.dhyātmamucyatē.\
bhūtabhāvōdbhavakarō visargaḥ karmasaṅjñitaḥ..8.3..\

8_4	adhibhūtaṅ kṣarō bhāvaḥ puruṣaścādhidaivatam.\
adhiyajñō.hamēvātra dēhē dēhabhṛtāṅ vara..8.4..\

8_5	antakālē ca māmēva smaranmuktvā kalēvaram.\
yaḥ prayāti sa madbhāvaṅ yāti nāstyatra saṅśayaḥ..8.5..\

8_6	yaṅ yaṅ vāpi smaranbhāvaṅ tyajatyantē kalēvaram.\
taṅ tamēvaiti kauntēya sadā tadbhāvabhāvitaḥ..8.6..\

8_7	tasmātsarvēṣu kālēṣu māmanusmara yudhya ca.\
mayyarpitamanōbuddhirmāmēvaiṣyasyasaṅśayam..8.7..\

8_8	abhyāsayōgayuktēna cētasā nānyagāminā.\
paramaṅ puruṣaṅ divyaṅ yāti pārthānucintayan..8.8..\

8_9	kaviṅ purāṇamanuśāsitāra-\
    maṇōraṇīyāṅsamanusmarēdyaḥ.\
sarvasya dhātāramacintyarūpa-\
    mādityavarṇaṅ tamasaḥ parastāt..8.9..\

8_10	prayāṇakālē manasā.calēna\
    bhaktyā yuktō yōgabalēna caiva.\
bhruvōrmadhyē prāṇamāvēśya samyak \
    sa taṅ paraṅ puruṣamupaiti divyam..8.10..\

8_11	yadakṣaraṅ vēdavidō vadanti\
     viśanti yadyatayō vītarāgāḥ.\
yadicchantō brahmacaryaṅ caranti\
     tattē padaṅ saṅgrahēṇa pravakṣyē..8.11..\

8_12	sarvadvārāṇi saṅyamya manō hṛdi nirudhya ca.\
mūrdhnyādhāyātmanaḥ prāṇamāsthitō yōgadhāraṇām..8.12..\

8_13	ōmityēkākṣaraṅ brahma vyāharanmāmanusmaran.\
yaḥ prayāti tyajandēhaṅ sa yāti paramāṅ gatim..8.13..\

8_14	ananyacētāḥ satataṅ yō māṅ smarati nityaśaḥ.\
tasyāhaṅ sulabhaḥ pārtha nityayuktasya yōginaḥ..8.14..\

8_15	māmupētya punarjanma duḥkhālayamaśāśvatam.\
nāpnuvanti mahātmānaḥ saṅsiddhiṅ paramāṅ gatāḥ..8.15..\

8_16	ābrahmabhuvanāllōkāḥ punarāvartinō.rjuna.\
māmupētya tu kauntēya punarjanma na vidyatē..8.16..\

8_17	sahasrayugaparyantamaharyadbrahmaṇō viduḥ.\
rātriṅ yugasahasrāntāṅ tē.hōrātravidō janāḥ..8.17..\

8_18	avyaktādvyaktayaḥ sarvāḥ prabhavantyaharāgamē.\
rātryāgamē pralīyantē tatraivāvyaktasaṅjñakē..8.18..\

8_19	bhūtagrāmaḥ sa ēvāyaṅ bhūtvā bhūtvā pralīyatē.\
rātryāgamē.vaśaḥ pārtha prabhavatyaharāgamē..8.19..\

8_20	parastasmāttu bhāvō.nyō.vyaktō.vyaktātsanātanaḥ.\
yaḥ sa sarvēṣu bhūtēṣu naśyatsu na vinaśyati..8.20..\

8_21	avyaktō.kṣara ityuktastamāhuḥ paramāṅ gatim.\
yaṅ prāpya na nivartantē taddhāma paramaṅ mama..8.21..\

8_22	puruṣaḥ sa paraḥ pārtha bhaktyā labhyastvananyayā.\
yasyāntaḥsthāni bhūtāni yēna sarvamidaṅ tatam..8.22..\

8_23	yatra kālē tvanāvṛttimāvṛttiṅ caiva yōginaḥ.\
prayātā yānti taṅ kālaṅ vakṣyāmi bharatarṣabha..8.23..\

8_24	agnirjyōtirahaḥ śuklaḥ ṣaṇmāsā uttarāyaṇam.\
tatra prayātā gacchanti brahma brahmavidō janāḥ..8.24..\

8_25	dhūmō rātristathā kṛṣṇaḥ ṣaṇmāsā dakṣiṇāyanam.\
tatra cāndramasaṅ jyōtiryōgī prāpya nivartatē..8.25..\

8_26	śuklakṛṣṇē gatī hyētē jagataḥ śāśvatē matē.\
ēkayā yātyanāvṛttimanyayā..vartatē punaḥ..8.26..\

8_27	naitē sṛtī pārtha jānanyōgī muhyati kaścana.\
tasmātsarvēṣu kālēṣu yōgayuktō bhavārjuna..8.27..\

8_28	vēdēṣu yajñēṣu tapaḥsu caiva\
    dānēṣu yatpuṇyaphalaṅ pradiṣṭam.\
atyēti tatsarvamidaṅ viditvā\
    yōgī paraṅ sthānamupaiti cādyam..8.28..\

9_1	śrī bhagavānuvāca\
idaṅ tu tē guhyatamaṅ pravakṣyāmyanasūyavē.\
jñānaṅ vijñānasahitaṅ yajjñātvā mōkṣyasē.śubhāt..9.1..\

9_2	rājavidyā rājaguhyaṅ pavitramidamuttamam.\
pratyakṣāvagamaṅ dharmyaṅ susukhaṅ kartumavyayam..9.2..\

9_3	aśraddadhānāḥ puruṣā dharmasyāsya parantapa.\
aprāpya māṅ nivartantē mṛtyusaṅsāravartmani..9.3..\

9_4	mayā tatamidaṅ sarvaṅ jagadavyaktamūrtinā.\
matsthāni sarvabhūtāni na cāhaṅ tēṣvavasthitaḥ..9.4..\

9_5	na ca matsthāni bhūtāni paśya mē yōgamaiśvaram.\
bhūtabhṛnna ca bhūtasthō mamātmā bhūtabhāvanaḥ..9.5..\

9_6	yathā..kāśasthitō nityaṅ vāyuḥ sarvatragō mahān.\
tathā sarvāṇi bhūtāni matsthānītyupadhāraya..9.6..\

9_7	sarvabhūtāni kauntēya prakṛtiṅ yānti māmikām.\
kalpakṣayē punastāni kalpādau visṛjāmyaham..9.7..\

9_8	prakṛtiṅ svāmavaṣṭabhya visṛjāmi punaḥ punaḥ.\
bhūtagrāmamimaṅ kṛtsnamavaśaṅ prakṛtērvaśāt..9.8..\

9_9	na ca māṅ tāni karmāṇi nibadhnanti dhanañjaya.\
udāsīnavadāsīnamasaktaṅ tēṣu karmasu..9.9..\

9_10	mayā.dhyakṣēṇa prakṛtiḥ sūyatē sacarācaram.\
hētunā.nēna kauntēya jagadviparivartatē..9.10..\

9_11	avajānanti māṅ mūḍhā mānuṣīṅ tanumāśritam.\
paraṅ bhāvamajānantō mama bhūtamahēśvaram..9.11..\

9_12	mōghāśā mōghakarmāṇō mōghajñānā vicētasaḥ.\
rākṣasīmāsurīṅ caiva prakṛtiṅ mōhinīṅ śritāḥ..9.12..\

9_13	mahātmānastu māṅ pārtha daivīṅ prakṛtimāśritāḥ.\
bhajantyananyamanasō jñātvā bhūtādimavyayam..9.13..\

9_14	satataṅ kīrtayantō māṅ yatantaśca dṛḍhavratāḥ.\
namasyantaśca māṅ bhaktyā nityayuktā upāsatē..9.14..\

9_15	jñānayajñēna cāpyanyē yajantō māmupāsatē.\
ēkatvēna pṛthaktvēna bahudhā viśvatōmukham..9.15..\

9_16	ahaṅ kraturahaṅ yajñaḥ svadhā.hamahamauṣadham.\
maṅtrō.hamahamēvājyamahamagnirahaṅ hutam..9.16..\

9_17	pitā.hamasya jagatō mātā dhātā pitāmahaḥ.\
vēdyaṅ pavitramōṅkāra ṛk sāma yajurēva ca..9.17..\

9_18	gatirbhartā prabhuḥ sākṣī nivāsaḥ śaraṇaṅ suhṛt.\
prabhavaḥ pralayaḥ sthānaṅ nidhānaṅ bījamavyayam..9.18..\

9_19	tapāmyahamahaṅ varṣaṅ nigṛhṇāmyutsṛjāmi ca.\
amṛtaṅ caiva mṛtyuśca sadasaccāhamarjuna..9.19..\

9_20	traividyā māṅ sōmapāḥ pūtapāpā\
     yajñairiṣṭvā svargatiṅ prārthayantē.\
tē puṇyamāsādya surēndralōka-\
     maśnanti divyāndivi dēvabhōgān..9.20..\

9_21	tē taṅ bhuktvā svargalōkaṅ viśālaṅ\
    kṣīṇē puṇyē martyalōkaṅ viśanti.\
ēva trayīdharmamanuprapannā\
    gatāgataṅ kāmakāmā labhantē..9.21..\

9_22	avyaktaṅ vyaktimāpannaṅ manyantē māmabudhdayaḥ. \
paraṅ bhāvamajānantō mamāvyayamanuttamam..7.24.. \

9_23	yē.pyanyadēvatā bhaktā yajantē śraddhayā.nvitāḥ.\
tē.pi māmēva kauntēya yajantyavidhipūrvakam..9.23..\

9_24	ahaṅ hi sarvayajñānāṅ bhōktā ca prabhurēva ca.\
 na tu māmabhijānanti tattvēnātaścyavanti tē..9.24..\

9_25	yānti dēvavratā dēvān pitṛnyānti pitṛvratāḥ.\
bhūtāni yānti bhūtējyā yānti madyājinō.pi mām..9.25..\

9_26	patraṅ puṣpaṅ phalaṅ tōyaṅ yō mē bhaktyā prayacchati.\
tadahaṅ bhaktyupahṛtamaśnāmi prayatātmanaḥ..9.26..\

9_27	yatkarōṣi yadaśnāsi yajjuhōṣi dadāsi yat.\
yattapasyasi kauntēya tatkuruṣva madarpaṇam..9.27..\

9_28	śubhāśubhaphalairēvaṅ mōkṣyasē karmabandhanaiḥ.\
saṅnyāsayōgayuktātmā vimuktō māmupaiṣyasi..9.28..\

9_29	samō.haṅ sarvabhūtēṣu na mē dvēṣyō.sti na priyaḥ.\
yē bhajanti tu māṅ bhaktyā mayi tē tēṣu cāpyaham..9.29..\

9_30	api cētsudurācārō bhajatē māmananyabhāk.\
sādhurēva sa mantavyaḥ samyagvyavasitō hi saḥ..9.30..\

9_31	kṣipraṅ bhavati dharmātmā śaśvacchāntiṅ nigacchati.\
kauntēya pratijānīhi na mē bhaktaḥ praṇaśyati..9.31..\

9_32	māṅ hi pārtha vyapāśritya yē.pi syuḥ pāpayōnayaḥ.\
striyō vaiśyāstathā śūdrāstē.pi yānti parāṅ gatim..9.32..\

9_33	kiṅ punarbrāhmaṇāḥ puṇyā bhaktā rājarṣayastathā.\
anityamasukhaṅ lōkamimaṅ prāpya bhajasva mām..9.33..\

9_34	manmanā bhava madbhaktō madyājī māṅ namaskuru.\
māmēvaiṣyasi yuktvaivamātmānaṅ matparāyaṇaḥ..9.34..\

10_1	śrī bhagavānuvāca\
bhūya ēva mahābāhō śrṛṇu mē paramaṅ vacaḥ.\
yattē.haṅ prīyamāṇāya vakṣyāmi hitakāmyayā..10.1..\

10_2	na mē viduḥ suragaṇāḥ prabhavaṅ na maharṣayaḥ.\
ahamādirhi dēvānāṅ maharṣīṇāṅ ca sarvaśaḥ..10.2..\

10_3	yō māmajamanādiṅ ca vētti lōkamahēśvaram. \
asammūḍhaḥ sa martyēṣu sarvapāpaiḥ pramucyatē..10.3..\

10_4	buddhirjñānamasaṅmōhaḥ kṣamā satyaṅ damaḥ śamaḥ.\
sukhaṅ duḥkhaṅ bhavō.bhāvō bhayaṅ cābhayamēva ca..10.4..\

10_5	ahiṅsā samatā tuṣṭistapō dānaṅ yaśō.yaśaḥ.\
bhavanti bhāvā bhūtānāṅ matta ēva pṛthagvidhāḥ..10.5..\

10_6	maharṣayaḥ sapta pūrvē catvārō manavastathā.\
madbhāvā mānasā jātā yēṣāṅ lōka imāḥ prajāḥ..10.6..\

10_7	ētāṅ vibhūtiṅ yōgaṅ ca mama yō vētti tattvataḥ.\
sō.vikampēna yōgēna yujyatē nātra saṅśayaḥ..10.7..\

10_8	ahaṅ sarvasya prabhavō mattaḥ sarvaṅ pravartatē.\
iti matvā bhajantē māṅ budhā bhāvasamanvitāḥ..10.8..\

10_9	maccittā madgataprāṇā bōdhayantaḥ parasparam.\
kathayantaśca māṅ nityaṅ tuṣyanti ca ramanti ca..10.9..\

10_10	tēṣāṅ satatayuktānāṅ bhajatāṅ prītipūrvakam.\
dadāmi budhdiyōgaṅ taṅ yēna māmupayānti tē..10.10..\

10_11	tēṣāmēvānukampārthamahamajñānajaṅ tamaḥ.\
nāśayāmyātmabhāvasthō jñānadīpēna bhāsvatā..10.11..\

10_12	arjuna uvāca\
paraṅ brahma paraṅ dhāma pavitraṅ paramaṅ bhavān.\
puruṣaṅ śāśvataṅ divyamādidēvamajaṅ vibhum..10.12..\

10_13	āhustvāmṛṣayaḥ sarvē dēvarṣirnāradastathā.\
asitō dēvalō vyāsaḥ svayaṅ caiva bravīṣi mē..10.13..\

10_14	sarvamētadṛtaṅ manyē yanmāṅ vadasi kēśava. \
na hi tē bhagavan vyaktiṅ vidurdēvā na dānavāḥ..10.14.. \

10_15	svayamēvātmanā.tmānaṅ vēttha tvaṅ puruṣōttama.\
bhūtabhāvana bhūtēśa dēvadēva jagatpatē..10.15..\

10_16	vaktumarhasyaśēṣēṇa divyā hyātmavibhūtayaḥ.\
yābhirvibhūtibhirlōkānimāṅstvaṅ vyāpya tiṣṭhasi..10.16..\

10_17	kathaṅ vidyāmahaṅ yōgiṅstvāṅ sadā paricintayan.\
kēṣu kēṣu ca bhāvēṣu cintyō.si bhagavanmayā..10.17..\

10_18	vistarēṇātmanō yōgaṅ vibhūtiṅ ca janārdana.\
bhūyaḥ kathaya tṛptirhi śrṛṇvatō nāsti mē.mṛtam..10.18..\

10_19	śrī bhagavānuvāca\
hanta tē kathayiṣyāmi divyā hyātmavibhūtayaḥ.\
prādhānyataḥ kuruśrēṣṭha nāstyantō vistarasya mē..10.19..\

10_20	ahamātmā guḍākēśa sarvabhūtāśayasthitaḥ.\
ahamādiśca madhyaṅ ca bhūtānāmanta ēva ca..10.20..\

10_21	ādityānāmahaṅ viṣṇurjyōtiṣāṅ raviraṅśumān.\
marīcirmarutāmasmi nakṣatrāṇāmahaṅ śaśī..10.21..\

10_22	vēdānāṅ sāmavēdō.smi dēvānāmasmi vāsavaḥ. \
indriyāṇāṅ manaścāsmi bhūtānāmasmi cētanā..10.22..\

10_23	rudrāṇāṅ śaṅakaraścāsmi vittēśō yakṣarakṣasām.\
vasūnāṅ pāvakaścāsmi mēruḥ śikhariṇāmaham..10.23..\

10_24	purōdhasāṅ ca mukhyaṅ māṅ viddhi pārtha bṛhaspatim.\
sēnānīnāmahaṅ skandaḥ sarasāmasmi sāgaraḥ..10.24..\

10_25	maharṣīṇāṅ bhṛgurahaṅ girāmasmyēkamakṣaram.\
yajñānāṅ japayajñō.smi sthāvarāṇāṅ himālayaḥ..10.25..\

10_26	aśvatthaḥ sarvavṛkṣāṇāṅ dēvarṣīṇāṅ ca nāradaḥ. \
gandharvāṇāṅ citrarathaḥ sidhdānāṅ kapilō muniḥ..10.26..\

10_27	uccaiḥśravasamaśvānāṅ vidhdi māmamṛtōdbhavam.\
airāvataṅ gajēndrāṇāṅ narāṇāṅ ca narādhipam..10.27..\

10_28	āyudhānāmahaṅ vajraṅ dhēnūnāmasmi kāmadhuk.\
prajanaścāsmi kandarpaḥ sarpāṇāmasmi vāsukiḥ..10.28..\

10_29	anantaścāsmi nāgānāṅ varuṇō yādasāmaham.\
pitṛṇāmaryamā cāsmi yamaḥ saṅyamatāmaham..10.29..\

10_30	prahlādaścāsmi daityānāṅ kālaḥ kalayatāmaham.\
mṛgāṇāṅ ca mṛgēndrō.haṅ vainatēyaśca pakṣiṇām..10.30..\

10_31	pavanaḥ pavatāmasmi rāmaḥ śastrabhṛtāmaham. \
jhaṣāṇāṅ makaraścāsmi srōtasāmasmi jāhnavī..10.31..\

10_32	sargāṇāmādirantaśca madhyaṅ caivāhamarjuna. \
adhyātmavidyā vidyānāṅ vādaḥ pravadatāmaham..10.32..\

10_33	akṣarāṇāmakārō.smi dvandvaḥ sāmāsikasya ca.\
ahamēvākṣayaḥ kālō dhātā.haṅ viśvatōmukhaḥ..10.33..\

10_34	mṛtyuḥ sarvaharaścāhamudbhavaśca bhaviṣyatām.\
kīrtiḥ śrīrvākca nārīṇāṅ smṛtirmēdhā dhṛtiḥ kṣamā..10.34..\

10_35	bṛhatsāma tathā sāmnāṅ gāyatrī chandasāmaham.\
māsānāṅ mārgaśīrṣō.hamṛtūnāṅ kusumākaraḥ..10.35..\

10_36	dyūtaṅ chalayatāmasmi tējastējasvināmaham.\
jayō.smi vyavasāyō.smi sattvaṅ sattvavatāmaham..10.36..\

10_37	vṛṣṇīnāṅ vāsudēvō.smi pāṇḍavānāṅ dhanaṅjayaḥ.\
munīnāmapyahaṅ vyāsaḥ kavīnāmuśanā kaviḥ..10.37..\

10_38	daṇḍō damayatāmasmi nītirasmi jigīṣatām.\
maunaṅ caivāsmi guhyānāṅ jñānaṅ jñānavatāmaham..10.38..\

10_39	yaccāpi sarvabhūtānāṅ bījaṅ tadahamarjuna.\
na tadasti vinā yatsyānmayā bhūtaṅ carācaram..10.39..\

10_40	nāntō.sti mama divyānāṅ vibhūtīnāṅ paraṅtapa.\
ēṣa tūddēśataḥ prōktō vibhūtērvistarō mayā..10.40..\

10_41	yadyadvibhūtimatsattvaṅ śrīmadūrjitamēva vā.\
tattadēvāvagaccha tvaṅ mama tējōṅ.śasaṅbhavam..10.41..\

10_42	athavā bahunaitēna kiṅ jñātēna tavārjuna.\
viṣṭabhyāhamidaṅ kṛtsnamēkāṅśēna sthitō jagat..10.42..\

11_1	arjuna uvāca\
madanugrahāya paramaṅ guhyamadhyātmasaṅjñitam.\
yattvayōktaṅ vacastēna mōhō.yaṅ vigatō mama..11.1..\

11_2	bhavāpyayau hi bhūtānāṅ śrutau vistaraśō mayā.\
tvattaḥ kamalapatrākṣa māhātmyamapi cāvyayam..11.2..\

11_3	ēvamētadyathāttha tvamātmānaṅ paramēśvara.\
draṣṭumicchāmi tē rūpamaiśvaraṅ puruṣōttama..11.3..\

11_4	manyasē yadi tacchakyaṅ mayā draṣṭumiti prabhō.\
yōgēśvara tatō mē tvaṅ darśayā.tmānamavyayam..11.4..\

11_5	śrī bhagavānuvāca\
paśya mē pārtha rūpāṇi śataśō.tha sahasraśaḥ.\
nānāvidhāni divyāni nānāvarṇākṛtīni ca..11.5..\

11_6	paśyādityānvasūnrudrānaśvinau marutastathā. \
bahūnyadṛṣṭapūrvāṇi paśyā.ścaryāṇi bhārata..11.6..\

11_7	ihaikasthaṅ jagatkṛtsnaṅ paśyādya sacarācaram.\
mama dēhē guḍākēśa yaccānyaddraṣṭumicchasi..11.7..\

11_8	na tu māṅ śakyasē draṣṭumanēnaiva svacakṣuṣā.\
divyaṅ dadāmi tē cakṣuḥ paśya mē yōgamaiśvaram..11.8..\

11_9	sañjaya uvāca\
ēvamuktvā tatō rājanmahāyōgēśvarō hariḥ.\
darśayāmāsa pārthāya paramaṅ rūpamaiśvaram..11.9..\

11_10	anēkavaktranayanamanēkādbhutadarśanam.\
anēkadivyābharaṇaṅ divyānēkōdyatāyudham..11.10..\

11_11	divyamālyāmbaradharaṅ divyagandhānulēpanam.\
sarvāścaryamayaṅ dēvamanantaṅ viśvatōmukham..11.11..\

11_12	divi sūryasahasrasya bhavēdyugapadutthitā.\
yadi bhāḥ sadṛśī sā syādbhāsastasya mahātmanaḥ..11.12..\

11_13	tatraikasthaṅ jagatkṛtsnaṅ pravibhaktamanēkadhā.\
apaśyaddēvadēvasya śarīrē pāṇḍavastadā..11.13..\

11_14	tataḥ sa vismayāviṣṭō hṛṣṭarōmā dhanañjayaḥ.\
praṇamya śirasā dēvaṅ kṛtāñjalirabhāṣata..11.14..\

11_15	arjuna uvāca\
paśyāmi dēvāṅstava dēva dēhē\
    sarvāṅstathā bhūtaviśēṣasaṅghān.\
brahmāṇamīśaṅ kamalāsanastha-\
    mṛṣīṅśca sarvānuragāṅśca divyān..11.15..\

11_16	anēkabāhūdaravaktranētraṅ\
    paśyāmi tvāṅ sarvatō.nantarūpam.\
nāntaṅ na madhyaṅ na punastavādiṅ\
    paśyāmi viśvēśvara viśvarūpa..11.16..\

11_17	kirīṭinaṅ gadinaṅ cakriṇaṅ ca\
     tējōrāśiṅ sarvatōdīptimantam.\
paśyāmi tvāṅ durnirīkṣyaṅ samantā-\
     ddīptānalārkadyutimapramēyam..11.17..\

11_18	tvamakṣaraṅ paramaṅ vēditavyaṅ\
    tvamasya viśvasya paraṅ nidhānam.\
tvamavyayaḥ śāśvatadharmagōptā\
    sanātanastvaṅ puruṣō matō mē..11.18..\

11_19	anādimadhyāntamanantavīrya-\
     manantabāhuṅ śaśisūryanētram.\
paśyāmi tvāṅ dīptahutāśavaktram \
     svatējasā viśvamidaṅ tapantam..11.19..\

11_20	dyāvāpṛthivyōridamantaraṅ hi\
     vyāptaṅ tvayaikēna diśaśca sarvāḥ.\
dṛṣṭvā.dbhutaṅ rūpamugraṅ tavēdaṅ\
     lōkatrayaṅ pravyathitaṅ mahātman..11.20..\

11_21	amī hi tvāṅ surasaṅghāḥ viśanti\
    kēcidbhītāḥ prāñjalayō gṛṇanti.\
svastītyuktvā maharṣisiddhasaṅghāḥ\
    stuvanti tvāṅ stutibhiḥ puṣkalābhiḥ..11.21..\

11_22	rudrādityā vasavō yē ca sādhyā \
viśvē.śvinau marutaścōṣmapāśca. \
gandharvayakṣāsurasidhdasaṅā \
vīkṣantē tvāṅ vismitāścaiva sarvē..11.22..\

11_23	rūpaṅ mahattē bahuvaktranētraṅ\
    mahābāhō bahubāhūrupādam.\
bahūdaraṅ bahudaṅṣṭrākarālaṅ\
    dṛṣṭvā lōkāḥ pravyathitāstathā.ham..11.23..\

11_24	nabhaḥspṛśaṅ dīptamanēkavarṇaṅ\
    vyāttānanaṅ dīptaviśālanētram.\
dṛṣṭvā hi tvāṅ pravyathitāntarātmā\
    dhṛtiṅ na vindāmi śamaṅ ca viṣṇō..11.24..\

11_25	daṅṣṭrākarālāni ca tē mukhāni\
     dṛṣṭvaiva kālānalasannibhāni.\
diśō na jānē na labhē ca śarma\
     prasīda dēvēśa jagannivāsa..11.25..\

11_26	amī ca tvāṅ dhṛtarāṣṭrasya putrāḥ\
    sarvē sahaivāvanipālasaṅghaiḥ.\
bhīṣmō drōṇaḥ sūtaputrastathā.sau\
    sahāsmadīyairapi yōdhamukhyaiḥ..11.26..\

11_27	vaktrāṇi tē tvaramāṇā viśanti\
     daṅṣṭrākarālāni bhayānakāni.\
kēcidvilagnā daśanāntarēṣu\
     saṅdṛśyantē cūrṇitairuttamāṅgaiḥ..11.27..\

11_28	yathā nadīnāṅ bahavō.mbuvēgāḥ\
     samudramēvābhimukhāḥ dravanti.\
tathā tavāmī naralōkavīrā\
     viśanti vaktrāṇyabhivijvalanti..11.28..\

11_29	yathā pradīptaṅ jvalanaṅ pataṅgā\
    viśanti nāśāya samṛddhavēgāḥ.\
tathaiva nāśāya viśanti lōkā-\
    stavāpi vaktrāṇi samṛddhavēgāḥ..11.29..\

11_30	lēlihyasē grasamānaḥ samantā-\
     llōkānsamagrānvadanairjvaladbhiḥ.\
tējōbhirāpūrya jagatsamagraṅ\
     bhāsastavōgrāḥ pratapanti viṣṇō..11.30..\

11_31	ākhyāhi mē kō bhavānugrarūpō\
    namō.stu tē dēvavara prasīda.\
vijñātumicchāmi bhavantamādyaṅ\
     na hi prajānāmi tava pravṛttim..11.31..\

11_32	śrī bhagavānuvāca\
kālō.smi lōkakṣayakṛtpravṛddhō\
     lōkānsamāhartumiha pravṛttaḥ.\
ṛtē.pi tvāṅ na bhaviṣyanti sarvē\
      yē.vasthitāḥ pratyanīkēṣu yōdhāḥ..11.32..\

11_33	tasmāttvamuttiṣṭha yaśō labhasva\
     jitvā śatrūn bhuṅkṣva rājyaṅ samṛddham.\
mayaivaitē nihatāḥ pūrvamēva\
     nimittamātraṅ bhava savyasācin..11.33..\

11_34	drōṇaṅ ca bhīṣmaṅ ca jayadrathaṅ ca\
    karṇaṅ tathā.nyānapi yōdhavīrān.\
mayā hatāṅstvaṅ jahi mā vyathiṣṭhā\
     yudhyasva jētāsi raṇē sapatnān..11.34..\

11_35	sañjaya uvāca\
ētacchrutvā vacanaṅ kēśavasya\
    kṛtāñjalirvēpamānaḥ kirīṭī.\
namaskṛtvā bhūya ēvāha kṛṣṇaṅ\
    sagadgadaṅ bhītabhītaḥ praṇamya..11.35..\

11_36	arjuna uvāca\
sthānē hṛṣīkēśa tava prakīrtyā\
     jagat prahṛṣyatyanurajyatē ca.\
rakṣāṅsi bhītāni diśō dravanti\
     sarvē namasyanti ca siddhasaṅghāḥ..11.36..\

11_37	kasmācca tē na namēranmahātman\
    garīyasē brahmaṇō.pyādikartrē.\
ananta dēvēśa jagannivāsa\
    tvamakṣaraṅ sadasattatparaṅ yat..11.37..\

11_38	tvamādidēvaḥ puruṣaḥ purāṇa-\
    stvamasya viśvasya paraṅ nidhānam.\
vēttāsi vēdyaṅ ca paraṅ ca dhāma\
    tvayā tataṅ viśvamanantarūpa..11.38..\

11_39	vāyuryamō.gnirvaruṇaḥ śaśāṅkaḥ\
    prajāpatistvaṅ prapitāmahaśca.\
namō namastē.stu sahasrakṛtvaḥ\
    punaśca bhūyō.pi namō namastē..11.39..\

11_40	namaḥ purastādatha pṛṣṭhatastē\
    namō.stu tē sarvata ēva sarva.\
anantavīryāmitavikramastvaṅ\
    sarvaṅ samāpnōṣi tatō.si sarvaḥ..11.40..\

11_41	sakhēti matvā prasabhaṅ yaduktaṅ\
    hē kṛṣṇa hē yādava hē sakhēti.\
ajānatā mahimānaṅ tavēdaṅ\
     mayā pramādātpraṇayēna vāpi..11.41..\

11_42	yaccāvahāsārthamasatkṛtō.si\
    vihāraśayyāsanabhōjanēṣu.\
ēkō.thavāpyacyuta tatsamakṣaṅ\
    tatkṣāmayē tvāmahamapramēyam..11.42..\

11_43	pitāsi lōkasya carācarasya\
     tvamasya pūjyaśca gururgarīyān.\
na tvatsamō.styabhyadhikaḥ kutō.nyō\
     lōkatrayē.pyapratimaprabhāva..11.43..\

11_44	tasmātpraṇamya praṇidhāya kāyaṅ\
     prasādayē tvāmahamīśamīḍyam.\
pitēva putrasya sakhēva sakhyuḥ\
    priyaḥ priyāyārhasi dēva sōḍhum..11.44..\

11_45	adṛṣṭapūrvaṅ hṛṣitō.smi dṛṣṭvā\
     bhayēna ca pravyathitaṅ manō mē.\
tadēva mē darśaya dēva rūpaṅ\
     prasīda dēvēśa jagannivāsa..11.45..\

11_46	kirīṭinaṅ gadinaṅ cakrahasta-\
     micchāmi tvāṅ draṣṭumahaṅ tathaiva.\
tēnaiva rūpēṇa caturbhujēna \
     sahasrabāhō bhava viśvamūrtē..11.46..\

11_47	śrī bhagavānuvāca\
mayā prasannēna tavārjunēdaṅ\
    rūpaṅ paraṅ darśitamātmayōgāt.\
tējōmayaṅ viśvamanantamādyaṅ\
    yanmē tvadanyēna na dṛṣṭapūrvam..11.47..\

11_48	na vēdayajñādhyayanairna dānai-\
    rna ca kriyābhirna tapōbhirugraiḥ.\
ēvaṅrūpaḥ śakya ahaṅ nṛlōkē\
    draṣṭuṅ tvadanyēna kurupravīra..11.48..\

11_49	mā tē vyathā mā ca vimūḍhabhāvō\
    dṛṣṭvā rūpaṅ ghōramīdṛṅmamēdam.\
vyapētabhīḥ prītamanāḥ punastvaṅ\
    tadēva mē rūpamidaṅ prapaśya..11.49..\

11_50	sañjaya uvāca\
ityarjunaṅ vāsudēvastathōktvā\
    svakaṅ rūpaṅ darśayāmāsa bhūyaḥ.\
āśvāsayāmāsa ca bhītamēnaṅ\
    bhūtvā punaḥ saumyavapurmahātmā..11.50..\

11_51	arjuna uvāca\
dṛṣṭvēdaṅ mānuṣaṅ rūpaṅ tavasaumyaṅ janārdana.\
idānīmasmi saṅvṛttaḥ sacētāḥ prakṛtiṅ gataḥ..11.51..\

11_52	śrī bhagavānuvāca\
sudurdarśamidaṅ rūpaṅ dṛṣṭavānasi yanmama.\
dēvā apyasya rūpasya nityaṅ darśanakāṅkṣiṇaḥ..11.52..\

11_53	nāhaṅ vēdairna tapasā na dānēna na cējyayā.\
śakya ēvaṅvidhō draṣṭuṅ dṛṣṭavānasi māṅ yathā..11.53..\

11_54	bhaktyā tvananyayā śakyamahamēvaṅvidhō.rjuna.\
jñātuṅ dṛṣṭuṅ ca tattvēna pravēṣṭuṅ ca paraṅtapa..11.54..\

11_55	matkarmakṛnmatparamō madbhaktaḥ saṅgavarjitaḥ.\
nirvairaḥ sarvabhūtēṣu yaḥ sa māmēti pāṇḍava..11.55..\

12_1	arjuna uvāca\
ēvaṅ satatayuktā yē bhaktāstvāṅ paryupāsatē.\
yēcāpyakṣaramavyaktaṅ tēṣāṅ kē yōgavittamāḥ..12.1..\

12_2	śrī bhagavānuvāca\
mayyāvēśya manō yē māṅ nityayuktā upāsatē.\
śraddhayā parayōpētāstē mē yuktatamā matāḥ..12.2..\

12_3	yē tvakṣaramanirdēśyamavyaktaṅ paryupāsatē.\
sarvatragamacintyaṅ ca kūṭasthamacalaṅ dhruvam..12.3..\

12_4	saṅniyamyēndriyagrāmaṅ sarvatra samabuddhayaḥ.\
tē prāpnuvanti māmēva sarvabhūtahitē ratāḥ..12.4..\

12_5	klēśō.dhikatarastēṣāmavyaktāsaktacētasām.\
avyaktā hi gatirduḥkhaṅ dēhavadbhiravāpyatē..12.5..\

12_6	yē tu sarvāṇi karmāṇi mayi saṅnyasya matparāḥ.\
ananyēnaiva yōgēna māṅ dhyāyanta upāsatē..12.6..\

12_7	tēṣāmahaṅ samuddhartā mṛtyusaṅsārasāgarāt.\
bhavāmi nacirātpārtha mayyāvēśitacētasām..12.7..\

12_8	mayyēva mana ādhatsva mayi buddhiṅ nivēśaya.\
nivasiṣyasi mayyēva ata ūrdhvaṅ na saṅśayaḥ..12.8..\

12_9	atha cittaṅ samādhātuṅ na śaknōṣi mayi sthiram.\
abhyāsayōgēna tatō māmicchāptuṅ dhanañjaya..12.9..\

12_10	abhyāsē.pyasamarthō.si matkarmaparamō bhava.\
madarthamapi karmāṇi kurvan siddhimavāpsyasi..12.10..\

12_11	athaitadapyaśaktō.si kartuṅ madyōgamāśritaḥ.\
sarvakarmaphalatyāgaṅ tataḥ kuru yatātmavān..12.11..\

12_12	śrēyō hi jñānamabhyāsājjñānāddhyānaṅ viśiṣyatē.\
dhyānātkarmaphalatyāgastyāgācchāntiranantaram..12.12..\

12_13	advēṣṭā sarvabhūtānāṅ maitraḥ karuṇa ēva ca.\
nirmamō nirahaṅkāraḥ samaduḥkhasukhaḥ kṣamī..12.13..\

12_14	santuṣṭaḥ satataṅ yōgī yatātmā dṛḍhaniścayaḥ.\
mayyarpitamanōbuddhiryō madbhaktaḥ sa mē priyaḥ..12.14..\

12_15	yasmānnōdvijatē lōkō lōkānnōdvijatē ca yaḥ.\
harṣāmarṣabhayōdvēgairmuktō yaḥ sa ca mē priyaḥ..12.15..\

12_16	anapēkṣaḥ śucirdakṣa udāsīnō gatavyathaḥ.\
sarvārambhaparityāgī yō madbhaktaḥ sa mē priyaḥ..12.16..\

12_17	yō na hṛṣyati na dvēṣṭi na śōcati na kāṅkṣati. \
śubhāśubhaparityāgī bhaktimānyaḥ sa mē priyaḥ..12.17..\

12_18	samaḥ śatrau ca mitrē ca tathā mānāpamānayōḥ.\
śītōṣṇasukhaduḥkhēṣu samaḥ saṅgavivarjitaḥ..12.18..\

12_19	tulyanindāstutirmaunī santuṣṭō yēnakēnacit. \
anikētaḥ sthiramatirbhaktimānmē priyō naraḥ..12.19.. \

12_20	yē tu dharmyāmṛtamidaṅ yathōktaṅ paryupāsatē.\
śraddadhānā matparamā bhaktāstē.tīva mē priyāḥ..12.20..\

13_1	arjuna uvāca\
prakṛtiṅ puruṣaṅ caiva kṣētraṅ kṣētrajñamēva ca.\
ētadvēditumicchāmi jñānaṅ jñēyaṅ ca kēśava..13.1..\

13_2	śrī bhagavānuvāca\
idaṅ śarīraṅ kauntēya kṣētramityabhidhīyatē.\
ētadyō vētti taṅ prāhuḥ kṣētrajña iti tadvidaḥ..13.2..\

13_3	kṣētrajñaṅ cāpi māṅ viddhi sarvakṣētrēṣu bhārata.\
kṣētrakṣētrajñayōrjñānaṅ yattajjñānaṅ mataṅ mama..13.3..\

13_4	tatkṣētraṅ yacca yādṛk ca yadvikāri yataśca yat.\
sa ca yō yatprabhāvaśca tatsamāsēna mē śrṛṇu..13.4..\

13_5	ṛṣibhirbahudhā gītaṅ chandōbhirvividhaiḥ pṛthak. \
brahmasūtrapadaiścaiva hētumadbhirviniścitaiḥ..13.5..\

13_6	mahābhūtānyahaṅkārō buddhiravyaktamēva ca.\
indriyāṇi daśaikaṅ ca pañca cēndriyagōcarāḥ..13.6..\

13_7	icchā dvēṣaḥ sukhaṅ duḥkhaṅ saṅghātaścētanādhṛtiḥ.\
ētatkṣētraṅ samāsēna savikāramudāhṛtam..13.7..\

13_8	amānitvamadambhitvamahiṅsā kṣāntirārjavam.\
ācāryōpāsanaṅ śaucaṅ sthairyamātmavinigrahaḥ..13.8..\

13_9	indriyārthēṣu vairāgyamanahaṅkāra ēva ca.\
janmamṛtyujarāvyādhiduḥkhadōṣānudarśanam..13.9..\

13_10	asaktiranabhiṣvaṅgaḥ putradāragṛhādiṣu. \
nityaṅ ca samacittatvamiṣṭāniṣṭōpapattiṣu..13.10..\

13_11	mayi cānanyayōgēna bhaktiravyabhicāriṇī. \
viviktadēśasēvitvamaratirjanasaṅsadi..13.11..\

13_12	adhyātmajñānanityatvaṅ tattvajñānārthadarśanam.\
ētajjñānamiti prōktamajñānaṅ yadatōnyathā..13.12..\

13_13	jñēyaṅ yattatpravakṣyāmi yajjñātvā.mṛtamaśnutē.\
anādimatparaṅ brahma na sattannāsaducyatē..13.13..\

13_14	sarvataḥ pāṇipādaṅ tatsarvatō.kṣiśirōmukham.\
sarvataḥ śrutimallōkē sarvamāvṛtya tiṣṭhati..13.14..\

13_15	sarvēndriyaguṇābhāsaṅ sarvēndriyavivarjitam.\
asaktaṅ sarvabhṛccaiva nirguṇaṅ guṇabhōktṛ ca..13.15..\

13_16	bahirantaśca bhūtānāmacaraṅ caramēva ca.\
sūkṣmatvāttadavijñēyaṅ dūrasthaṅ cāntikē ca tat..13.16..\

13_17	avibhaktaṅ ca bhūtēṣu vibhaktamiva ca sthitam.\
bhūtabhartṛ ca tajjñēyaṅ grasiṣṇu prabhaviṣṇu ca..13.17..\

13_18	jyōtiṣāmapi tajjyōtistamasaḥ paramucyatē.\
jñānaṅ jñēyaṅ jñānagamyaṅ hṛdi sarvasya viṣṭhitam..13.18..\

13_19	iti kṣētraṅ tathā jñānaṅ jñēyaṅ cōktaṅ samāsataḥ.\
madbhakta ētadvijñāya madbhāvāyōpapadyatē..13.19..\

13_20	prakṛtiṅ puruṣaṅ caiva viddhyanādī ubhāvapi.\
vikārāṅśca guṇāṅścaiva viddhi prakṛtisaṅbhavān..13.20..\

13_21	kāryakāraṇakartṛtvē hētuḥ prakṛtirucyatē.\
puruṣaḥ sukhaduḥkhānāṅ bhōktṛtvē hēturucyatē..13.21..\

13_22	puruṣaḥ prakṛtisthō hi bhuṅktē prakṛtijānguṇān.\
kāraṇaṅ guṇasaṅgō.sya sadasadyōnijanmasu..13.22..\

13_23	upadraṣṭā.numantā ca bhartā bhōktā mahēśvaraḥ.\
paramātmēti cāpyuktō dēhē.sminpuruṣaḥ paraḥ..13.23..\

13_24	ya ēvaṅ vētti puruṣaṅ prakṛtiṅ ca guṇaiḥsaha.\
sarvathā vartamānō.pi na sa bhūyō.bhijāyatē..13.24..\

13_25	dhyānēnātmani paśyanti kēcidātmānamātmanā.\
anyē sāṅkhyēna yōgēna karmayōgēna cāparē..13.25..\

13_26	anyē tvēvamajānantaḥ śrutvā.nyēbhya upāsatē.\
tē.pi cātitarantyēva mṛtyuṅ śrutiparāyaṇāḥ..13.26..\

13_27	yāvatsañjāyatē kiñcitsattvaṅ sthāvarajaṅgamam.\
kṣētrakṣētrajñasaṅyōgāttadviddhi bharatarṣabha..13.27..\

13_28	samaṅ sarvēṣu bhūtēṣu tiṣṭhantaṅ paramēśvaram.\
vinaśyatsvavinaśyantaṅ yaḥ paśyati sa paśyati..13.28..\

13_29	samaṅ paśyanhi sarvatra samavasthitamīśvaram.\
na hinastyātmanā..tmānaṅ tatō yāti parāṅ gatim..13.29..\

13_30	prakṛtyaiva ca karmāṇi kriyamāṇāni sarvaśaḥ.\
yaḥ paśyati tathā..tmānamakartāraṅ sa paśyati..13.30..\

13_31	yadā bhūtapṛthagbhāvamēkasthamanupaśyati.\
tata ēva ca vistāraṅ brahma sampadyatē tadā..13.31..\

13_32	anāditvānnirguṇatvātparamātmāyamavyayaḥ.\
śarīrasthō.pi kauntēya na karōti na lipyatē..13.32..\

13_33	yathā sarvagataṅ saukṣmyādākāśaṅ nōpalipyatē.\
sarvatrāvasthitō dēhē tathā..tmā nōpalipyatē..13.33..\

13_34	yathā prakāśayatyēkaḥ kṛtsnaṅ lōkamimaṅ raviḥ.\
kṣētraṅ kṣētrī tathā kṛtsnaṅ prakāśayati bhārata..13.34..\

13_35	kṣētrakṣētrajñayōrēvamantaraṅ jñānacakṣuṣā.\
bhūtaprakṛtimōkṣaṅ ca yē viduryānti tē param..13.35..\

14_1	śrī bhagavānuvāca\
paraṅ bhūyaḥ pravakṣyāmi jñānānāṅ jñānamuttamam.\
yajjñātvā munayaḥ sarvē parāṅ siddhimitō gatāḥ..14.1..\

14_2	idaṅ jñānamupāśritya mama sādharmyamāgatāḥ.\
sargē.pi nōpajāyantē pralayē na vyathanti ca..14.2..\

14_3	mama yōnirmahadbrahma tasmin garbhaṅ dadhāmyaham.\
saṅbhavaḥ sarvabhūtānāṅ tatō bhavati bhārata..14.3..\

14_4	sarvayōniṣu kauntēya mūrtayaḥ sambhavanti yāḥ.\
tāsāṅ brahma mahadyōnirahaṅ bījapradaḥ pitā..14.4..\

14_5	sattvaṅ rajastama iti guṇāḥ prakṛtisaṅbhavāḥ.\
nibadhnanti mahābāhō dēhē dēhinamavyayam..14.5..\

14_6	tatra sattvaṅ nirmalatvātprakāśakamanāmayam.\
sukhasaṅgēna badhnāti jñānasaṅgēna cānagha..14.6..\

14_7	rajō rāgātmakaṅ viddhi tṛṣṇāsaṅgasamudbhavam.\
tannibadhnāti kauntēya karmasaṅgēna dēhinam..14.7..\

14_8	tamastvajñānajaṅ viddhi mōhanaṅ sarvadēhinām.\
pramādālasyanidrābhistannibadhnāti bhārata..14.8..\

14_9	sattvaṅ sukhē sañjayati rajaḥ karmaṇi bhārata.\
jñānamāvṛtya tu tamaḥ pramādē sañjayatyuta..14.9..\

14_10	rajastamaścābhibhūya sattvaṅ bhavati bhārata.\
rajaḥ sattvaṅ tamaścaiva tamaḥ sattvaṅ rajastathā..14.10..\

14_11	sarvadvārēṣu dēhē.sminprakāśa upajāyatē.\
jñānaṅ yadā tadā vidyādvivṛddhaṅ sattvamityuta..14.11..\

14_12	lōbhaḥ pravṛttirārambhaḥ karmaṇāmaśamaḥ spṛhā.\
rajasyētāni jāyantē vivṛddhē bharatarṣabha..14.12..\

14_13	aprakāśō.pravṛttiśca pramādō mōha ēva ca.\
tamasyētāni jāyantē vivṛddhē kurunandana..14.13..\

14_14	yadā sattvē pravṛddhē tu pralayaṅ yāti dēhabhṛt.\
tadōttamavidāṅ lōkānamalānpratipadyatē..14.14..\

14_15	rajasi pralayaṅ gatvā karmasaṅgiṣu jāyatē.\
tathā pralīnastamasi mūḍhayōniṣu jāyatē..14.15..\

14_16	karmaṇaḥ sukṛtasyāhuḥ sāttvikaṅ nirmalaṅ phalam.\
rajasastu phalaṅ duḥkhamajñānaṅ tamasaḥ phalam..14.16..\

14_17	sattvātsañjāyatē jñānaṅ rajasō lōbha ēva ca.\
pramādamōhau tamasō bhavatō.jñānamēva ca..14.17..\

14_18	ūrdhvaṅ gacchanti sattvasthā madhyē tiṣṭhanti rājasāḥ.\
jaghanyaguṇavṛttisthā adhō gacchanti tāmasāḥ..14.18..\

14_19	nānyaṅ guṇēbhyaḥ kartāraṅ yadā draṣṭānupaśyati.\
guṇēbhyaśca paraṅ vētti madbhāvaṅ sō.dhigacchati..14.19..\

14_20	guṇānētānatītya trīndēhī dēhasamudbhavān.\
janmamṛtyujarāduḥkhairvimuktō.mṛtamaśnutē..14.20..\

14_21	arjuna uvāca\
kairliṅgaistrīnguṇānētānatītō bhavati prabhō.\
kimācāraḥ kathaṅ caitāṅstrīnguṇānativartatē..14.21..\

14_22	śrī bhagavānuvāca\
prakāśaṅ ca pravṛttiṅ ca mōhamēva ca pāṇḍava.\
na dvēṣṭi sampravṛttāni na nivṛttāni kāṅkṣati..14.22..\

14_23	udāsīnavadāsīnō guṇairyō na vicālyatē.\
guṇā vartanta ityēva yō.vatiṣṭhati nēṅgatē..14.23..\

14_24	samaduḥkhasukhaḥ svasthaḥ samalōṣṭāśmakāñcanaḥ.\
tulyapriyāpriyō dhīrastulyanindātmasaṅstutiḥ..14.24..\

14_25	mānāpamānayōstulyastulyō mitrāripakṣayōḥ.\
sarvārambhaparityāgī guṇātītaḥ sa ucyatē..14.25..\

14_26	māṅ ca yō.vyabhicārēṇa bhaktiyōgēna sēvatē. \
sa guṇānsamatītyaitān brahmabhūyāya kalpatē..14.26..\

14_27	brahmaṇō hi pratiṣṭhā.hamamṛtasyāvyayasya ca.\
śāśvatasya ca dharmasya sukhasyaikāntikasya ca..14.27..\

15_1	śrī bhagavānuvāca\
ūrdhvamūlamadhaḥśākhamaśvatthaṅ prāhuravyayam.\
chandāṅsi yasya parṇāni yastaṅ vēda sa vēdavit..15.1..\

15_2	adhaścōrdhvaṅ prasṛtāstasya śākhā\
     guṇapravṛddhā viṣayapravālāḥ.\
adhaśca mūlānyanusantatāni\
     karmānubandhīni manuṣyalōkē..15.2..\

15_3	na rūpamasyēha tathōpalabhyatē\
    nāntō na cādirna ca saṅpratiṣṭhā.\
aśvatthamēnaṅ suvirūḍhamūla-\
    masaṅgaśastrēṇa dṛḍhēna chittvā..15.3..\

15_4	tataḥ padaṅ tatparimārgitavya\
    yasmingatā na nivartanti bhūyaḥ.\
tamēva cādyaṅ puruṣaṅ prapadyē\
    yataḥ pravṛttiḥ prasṛtā purāṇī..15.4..\

15_5	nirmānamōhā jitasaṅgadōṣā\
    adhyātmanityā vinivṛttakāmāḥ.\
dvandvairvimuktāḥ sukhaduḥkhasaṅjñai-\
    rgacchantyamūḍhāḥ padamavyayaṅ tat..15.5..\

15_6	na tadbhāsayatē sūryō na śaśāṅkō na pāvakaḥ.\
yadgatvā na nivartantē taddhāma paramaṅ mama..15.6..\

15_7	mamaivāṅśō jīvalōkē jīvabhūtaḥ sanātanaḥ.\
manaḥṣaṣṭhānīndriyāṇi prakṛtisthāni karṣati..15.7..\

15_8	śarīraṅ yadavāpnōti yaccāpyutkrāmatīśvaraḥ.\
gṛhītvaitāni saṅyāti vāyurgandhānivāśayāt..15.8..\

15_9	śrōtraṅ cakṣuḥ sparśanaṅ ca rasanaṅ ghrāṇamēva ca.\
adhiṣṭhāya manaścāyaṅ viṣayānupasēvatē..15.9..\

15_10	utkrāmantaṅ sthitaṅ vāpi bhuñjānaṅ vā guṇānvitam.\
vimūḍhā nānupaśyanti paśyanti jñānacakṣuṣaḥ..15.10..\

15_11	yatantō yōginaścainaṅ paśyantyātmanyavasthitam.\
yatantō.pyakṛtātmānō nainaṅ paśyantyacētasaḥ..15.11..\

15_12	yadādityagataṅ tējō jagadbhāsayatē.khilam.\
yaccandramasi yaccāgnau tattējō viddhi māmakam..15.12..\

15_13	gāmāviśya ca bhūtāni dhārayāmyahamōjasā.\
puṣṇāmi cauṣadhīḥ sarvāḥ sōmō bhūtvā rasātmakaḥ..15.13..\

15_14	ahaṅ vaiśvānarō bhūtvā prāṇināṅ dēhamāśritaḥ.\
prāṇāpānasamāyuktaḥ pacāmyannaṅ caturvidham..15.14..\

15_15	sarvasya cāhaṅ hṛdi sanniviṣṭō\
    mattaḥ smṛtirjñānamapōhanaṅ ca.\
vēdaiśca sarvairahamēva vēdyō\
    vēdāntakṛdvēdavidēva cāham..15.15..\

15_16	dvāvimau puruṣau lōkē kṣaraścākṣara ēva ca.\
kṣaraḥ sarvāṇi bhūtāni kūṭasthō.kṣara ucyatē..15.16..\

15_17	uttamaḥ puruṣastvanyaḥ paramātmētyudāhṛtaḥ.\
yō lōkatrayamāviśya bibhartyavyaya īśvaraḥ..15.17..\

15_18	yasmātkṣaramatītō.hamakṣarādapi cōttamaḥ.\
atō.smi lōkē vēdē ca prathitaḥ puruṣōttamaḥ..15.18..\

15_19	yō māmēvamasammūḍhō jānāti puruṣōttamam.\
sa sarvavidbhajati māṅ sarvabhāvēna bhārata..15.19..\

15_20	iti guhyatamaṅ śāstramidamuktaṅ mayā.nagha.\
ētadbuddhvā buddhimānsyātkṛtakṛtyaśca bhārata..15.20..\

16_1	śrī bhagavānuvāca\
abhayaṅ sattvasaṅśuddhiḥ jñānayōgavyavasthitiḥ.\
dānaṅ damaśca yajñaśca svādhyāyastapa ārjavam..16.1..\

16_2	ahiṅsā satyamakrōdhastyāgaḥ śāntirapaiśunam.\
dayā bhūtēṣvalōluptvaṅ mārdavaṅ hrīracāpalam..16.2..\

16_3	tējaḥ kṣamā dhṛtiḥ śaucamadrōhō nātimānitā.\
bhavanti sampadaṅ daivīmabhijātasya bhārata..16.3..\

16_4	dambhō darpō.bhimānaśca krōdhaḥ pāruṣyamēva ca.\
ajñānaṅ cābhijātasya pārtha sampadamāsurīm..16.4..\

16_5	daivī sampadvimōkṣāya nibandhāyāsurī matā.\
mā śucaḥ sampadaṅ daivīmabhijātō.si pāṇḍava..16.5..\

16_6	dvau bhūtasargau lōkē.smin daiva āsura ēva ca.\
daivō vistaraśaḥ prōkta āsuraṅ pārtha mē śrṛṇu..16.6..\

16_7	pravṛttiṅ ca nivṛttiṅ ca janā na vidurāsurāḥ.\
na śaucaṅ nāpi cācārō na satyaṅ tēṣu vidyatē..16.7..\

16_8	asatyamapratiṣṭhaṅ tē jagadāhuranīśvaram.\
aparasparasambhūtaṅ kimanyatkāmahaitukam..16.8..\

16_9	ētāṅ dṛṣṭimavaṣṭabhya naṣṭātmānō.lpabuddhayaḥ.\
prabhavantyugrakarmāṇaḥ kṣayāya jagatō.hitāḥ..16.9..\

16_10	kāmamāśritya duṣpūraṅ dambhamānamadānvitāḥ.\
mōhādgṛhītvāsadgrāhānpravartantē.śucivratāḥ..16.10..\

16_11	cintāmaparimēyāṅ ca pralayāntāmupāśritāḥ. \
kāmōpabhōgaparamā tāvaditi niścitāḥ..16.11..\

16_12	āśāpāśaśatairbaddhāḥ kāmakrōdhaparāyaṇāḥ.\
īhantē kāmabhōgārthamanyāyēnārthasañcayān..16.12..\

16_13	idamadya mayā labdhamimaṅ prāpsyē manōratham.\
idamastīdamapi mē bhaviṣyati punardhanam..16.13..\

16_14	asau mayā hataḥ śatrurhaniṣyē cāparānapi.\
īśvarō.hamahaṅ bhōgī siddhō.haṅ balavānsukhī..16.14..\

16_15	āḍhyō.bhijanavānasmi kō.nyō.sti sadṛśō mayā.\
yakṣyē dāsyāmi mōdiṣya ityajñānavimōhitāḥ..16.15..\

16_16	anēkacittavibhrāntā mōhajālasamāvṛtāḥ.\
prasaktāḥ kāmabhōgēṣu patanti narakē.śucau..16.16..\

16_17	ātmasambhāvitāḥ stabdhā dhanamānamadānvitāḥ.\
yajantē nāmayajñaistē dambhēnāvidhipūrvakam..16.17..\

16_18	ahaṅkāraṅ balaṅ darpaṅ kāmaṅ krōdhaṅ ca saṅśritāḥ.\
māmātmaparadēhēṣu pradviṣantō.bhyasūyakāḥ..16.18..\

16_19	tānahaṅ dviṣataḥ krūrānsaṅsārēṣu narādhamān.\
kṣipāmyajasramaśubhānāsurīṣvēva yōniṣu..16.19..\

16_20	asurīṅ yōnimāpannā mūḍhā janmani janmani.\
māmaprāpyaiva kauntēya tatō yāntyadhamāṅ gatim..16.20..\

16_21	trividhaṅ narakasyēdaṅ dvāraṅ nāśanamātmanaḥ.\
kāmaḥ krōdhastathā lōbhastasmādētattrayaṅ tyajēt..16.21..\

16_22	ētairvimuktaḥ kauntēya tamōdvāraistribhirnaraḥ.\
ācaratyātmanaḥ śrēyastatō yāti parāṅ gatim..16.22..\

16_23	yaḥ śāstravidhimutsṛjya vartatē kāmakārataḥ.\
na sa siddhimavāpnōti na sukhaṅ na parāṅ gatim..16.23..\

16_24	tasmācchāstraṅ pramāṇaṅ tē kāryākāryavyavasthitau.\
jñātvā śāstravidhānōktaṅ karma kartumihārhasi..16.24..\

17_1	arjuna uvāca\
yē śāstravidhimutsṛjya yajantē śraddhayā.nvitāḥ.\
tēṣāṅ niṣṭhā tu kā kṛṣṇa sattvamāhō rajastamaḥ..17.1..\

17_2	śrī bhagavānuvāca\
trividhā bhavati śraddhā dēhināṅ sā svabhāvajā.\
sāttvikī rājasī caiva tāmasī cēti tāṅ śrṛṇu..17.2..\

17_3	sattvānurūpā sarvasya śraddhā bhavati bhārata.\
śraddhāmayō.yaṅ puruṣō yō yacchraddhaḥ sa ēva saḥ..17.3..\

17_4	yajantē sāttvikā dēvānyakṣarakṣāṅsi rājasāḥ.\
prētānbhūtagaṇāṅścānyē yajantē tāmasā janāḥ..17.4..\

17_5	aśāstravihitaṅ ghōraṅ tapyantē yē tapō janāḥ.\
dambhāhaṅkārasaṅyuktāḥ kāmarāgabalānvitāḥ..17.5..\

17_6	karṣayantaḥ śarīrasthaṅ bhūtagrāmamacētasaḥ.\
māṅ caivāntaḥśarīrasthaṅ tānviddhyāsuraniścayān..17.6..\

17_7	āhārastvapi sarvasya trividhō bhavati priyaḥ.\
yajñastapastathā dānaṅ tēṣāṅ bhēdamimaṅ śrṛṇu..17.7..\

17_8	āyuḥsattvabalārōgyasukhaprītivivardhanāḥ.\
rasyāḥ snigdhāḥ sthirā hṛdyā āhārāḥ sāttvikapriyāḥ..17.8..\

17_9	kaṭvamlalavaṇātyuṣṇatīkṣṇarūkṣavidāhinaḥ.\
āhārā rājasasyēṣṭā duḥkhaśōkāmayapradāḥ..17.9..\

17_10	yātayāmaṅ gatarasaṅ pūti paryuṣitaṅ ca yat.\
ucchiṣṭamapi cāmēdhyaṅ bhōjanaṅ tāmasapriyam..17.10..\

17_11	aphalākāṅkṣibhiryajñō vidhidṛṣṭō ya ijyatē.\
yaṣṭavyamēvēti manaḥ samādhāya sa sāttvikaḥ..17.11..\

17_12	abhisaṅdhāya tu phalaṅ dambhārthamapi caiva yat.\
ijyatē bharataśrēṣṭha taṅ yajñaṅ viddhi rājasam..17.12..\

17_13	vidhihīnamasṛṣṭānnaṅ mantrahīnamadakṣiṇam.\
śraddhāvirahitaṅ yajñaṅ tāmasaṅ paricakṣatē..17.13..\

17_14	dēvadvijaguruprājñapūjanaṅ śaucamārjavam.\
brahmacaryamahiṅsā ca śārīraṅ tapa ucyatē..17.14..\

17_15	anudvēgakaraṅ vākyaṅ satyaṅ priyahitaṅ ca yat.\
svādhyāyābhyasanaṅ caiva vāṅmayaṅ tapa ucyatē..17.15..\

17_16	manaḥprasādaḥ saumyatvaṅ maunamātmavinigrahaḥ.\
bhāvasaṅśuddhirityētattapō mānasamucyatē..17.16..\

17_17	śradhdayā parayā taptaṅ tapastattrividhaṅ naraiḥ. \
aphalākāṅkṣibhiryuktaiḥ sāttviṅ paricakṣatē..17.17..\

17_18	satkāramānapūjārthaṅ tapō dambhēna caiva yat.\
kriyatē tadiha prōktaṅ rājasaṅ calamadhruvam..17.18..\

17_19	mūḍhagrāhēṇātmanō yatpīḍayā kriyatē tapaḥ.\
parasyōtsādanārthaṅ vā tattāmasamudāhṛtam..17.19..\

17_20	dātavyamiti yaddānaṅ dīyatē.nupakāriṇē.\
dēśē kālē ca pātrē ca taddānaṅ sāttvikaṅ smṛtam..17.20..\

17_21	yattu pratyupakārārthaṅ phalamuddiśya vā punaḥ.\
dīyatē ca parikliṣṭaṅ taddānaṅ rājasaṅ smṛtam..17.21..\

17_22	adēśakālē yaddānamapātrēbhyaśca dīyatē.\
asatkṛtamavajñātaṅ tattāmasamudāhṛtam..17.22..\

17_23	om tatsaditi nirdēśō brahmaṇastrividhaḥ smṛtaḥ.\
brāhmaṇāstēna vēdāśca yajñāśca vihitāḥ purā..17.23..\

17_24	tasmādōmityudāhṛtya yajñadānatapaḥkriyāḥ.\
pravartantē vidhānōktāḥ satataṅ brahmavādinām..17.24..\

17_25	tadityanabhisandhāya phalaṅ yajñatapaḥkriyāḥ.\
dānakriyāśca vividhāḥ kriyantē mōkṣakāṅkṣi..17.25..\

17_26	sadbhāvē sādhubhāvē ca sadityētatprayujyatē.\
praśastē karmaṇi tathā sacchabdaḥ pārtha yujyatē..17.26..\

17_27	yajñē tapasi dānē ca sthitiḥ saditi cōcyatē.\
karma caiva tadarthīyaṅ sadityēvābhidhīyatē..17.27..\

17_28	aśraddhayā hutaṅ dattaṅ tapastaptaṅ kṛtaṅ ca yat.\
asadityucyatē pārtha na ca tatprētya nō iha..17.28..\

18_1	arjuna uvāca\
saṅnyāsasya mahābāhō tattvamicchāmi vēditum.\
tyāgasya ca hṛṣīkēśa pṛthakkēśiniṣūdana..18.1..\

18_2	śrī bhagavānuvāca\
kāmyānāṅ karmaṇāṅ nyāsaṅ saṅnyāsaṅ kavayō viduḥ.\
sarvakarmaphalatyāgaṅ prāhustyāgaṅ vicakṣaṇāḥ..18.2..\

18_3	tyājyaṅ dōṣavadityēkē karma prāhurmanīṣiṇaḥ.\
yajñadānatapaḥkarma na tyājyamiti cāparē..18.3..\

18_4	niścayaṅ śrṛṇu mē tatra tyāgē bharatasattama.\
tyāgō hi puruṣavyāghra trividhaḥ saṅprakīrtitaḥ..18.4..\

18_5	yajñadānatapaḥkarma na tyājyaṅ kāryamēva tat.\
yajñō dānaṅ tapaścaiva pāvanāni manīṣiṇām..18.5..\

18_6	tānyapi tu karmāṇi saṅgaṅ tyaktvā phalāni ca. \
kartavyānīti mē pārtha niścitaṅ matamuttamam..18.6..\

18_7	niyatasya tu saṅnyāsaḥ karmaṇō nōpapadyatē.\
mōhāttasya parityāgastāmasaḥ parikīrtitaḥ..18.7..\

18_8	duḥkhamityēva yatkarma kāyaklēśabhayāttyajēt.\
sa kṛtvā rājasaṅ tyāgaṅ naiva tyāgaphalaṅ labhēt..18.8..\

18_9	kāryamityēva yatkarma niyataṅ kriyatē.rjuna.\
saṅgaṅ tyaktvā phalaṅ caiva sa tyāgaḥ sāttvikō mataḥ..18.9..\

18_10	na dvēṣṭyakuśalaṅ karma kuśalē nānuṣajjatē.\
tyāgī sattvasamāviṣṭō mēdhāvī chinnasaṅśayaḥ..18.10..\

18_11	na hi dēhabhṛtā śakyaṅ tyaktuṅ karmāṇyaśēṣataḥ.\
yastu karmaphalatyāgī sa tyāgītyabhidhīyatē..18.11..\

18_12	aniṣṭamiṣṭaṅ miśraṅ ca trividhaṅ karmaṇaḥ phalam.\
bhavatyatyāgināṅ prētya na tu saṅnyāsināṅ kvacit..18.12..\

18_13	pañcaitāni mahābāhō kāraṇāni nibōdha mē.\
sāṅkhyē kṛtāntē prōktāni siddhayē sarvakarmaṇām..18.13..\

18_14	adhiṣṭhānaṅ tathā kartā karaṇaṅ ca pṛthagvidham.\
vividhāśca pṛthakcēṣṭā daivaṅ caivātra pañcamam..18.14..\

18_15	śarīravāṅmanōbhiryatkarma prārabhatē naraḥ.\
nyāyyaṅ vā viparītaṅ vā pañcaitē tasya hētavaḥ..18.15..\

18_16	tatraivaṅ sati kartāramātmānaṅ kēvalaṅ tu yaḥ.\
paśyatyakṛtabuddhitvānna sa paśyati durmatiḥ..18.16..\

18_17	yasya nāhaṅkṛtō bhāvō buddhiryasya na lipyatē.\
hatvāpi sa imāomllōkānna hanti na nibadhyatē..18.17..\

18_18	jñānaṅ jñēyaṅ parijñātā trividhā karmacōdanā.\
karaṇaṅ karma kartēti trividhaḥ karmasaṅgrahaḥ..18.18..\

18_19	jñānaṅ karma ca kartā ca tridhaiva guṇabhēdataḥ.\
prōcyatē guṇasaṅkhyānē yathāvacchṛṇu tānyapi..18.19..\

18_20	sarvabhūtēṣu yēnaikaṅ bhāvamavyayamīkṣatē.\
avibhaktaṅ vibhaktēṣu tajjñānaṅ viddhi sāttvikam..18.20..\

18_21	pṛthaktvēna tu yajjñānaṅ nānābhāvānpṛthagvidhān.\
vētti sarvēṣu bhūtēṣu tajjñānaṅ viddhi rājasam..18.21..\

18_22	yattu kṛtsnavadēkasminkāryē saktamahaitukam.\
atattvārthavadalpaṅ ca tattāmasamudāhṛtam..18.22..\

18_23	niyataṅ saṅgarahitamarāgadvēṣataḥ kṛtam.\
aphalaprēpsunā karma yattatsāttvikamucyatē..18.23..\

18_24	yattu kāmēpsunā karma sāhaṅkārēṇa vā punaḥ.\
kriyatē bahulāyāsaṅ tadrājasamudāhṛtam..18.24..\

18_25	anubandhaṅ kṣayaṅ hiṅsāmanapēkṣya ca pauruṣam.\
mōhādārabhyatē karma yattattāmasamucyatē..18.25..\

18_26	muktasaṅgō.nahaṅvādī dhṛtyutsāhasamanvitaḥ.\
siddhyasiddhyōrnirvikāraḥ kartā sāttvika ucyatē..18.26..\

18_27	rāgī karmaphalaprēpsurlubdhō hiṅsātmakō.śuciḥ.\
harṣaśōkānvitaḥ kartā rājasaḥ parikīrtitaḥ..18.27..\

18_28	ayuktaḥ prākṛtaḥ stabdhaḥ śaṭhō naiṣkṛtikō.lasaḥ.\
viṣādī dīrghasūtrī ca kartā tāmasa ucyatē..18.28..\

18_29	buddhērbhēdaṅ dhṛtēścaiva guṇatastrividhaṅ śrṛṇu.\
prōcyamānamaśēṣēṇa pṛthaktvēna dhanañjaya..18.29..\

18_30	pravṛttiṅ ca nivṛttiṅ ca kāryākāryē bhayābhayē.\
bandhaṅ mōkṣaṅ ca yā vētti buddhiḥ sā pārtha sāttvikī..18.30..\

18_31	yayā dharmamadharmaṅ ca kāryaṅ cākāryamēva ca.\
ayathāvatprajānāti buddhiḥ sā pārtha rājasī..18.31..\

18_32	adharmaṅ dharmamiti yā manyatē tamasā..vṛtā.\
sarvārthānviparītāṅśca buddhiḥ sā pārtha tāmasī..18.32..\

18_33	dhṛtyā yayā dhārayatē manaḥprāṇēndriyakriyāḥ.\
yōgēnāvyabhicāriṇyā dhṛtiḥ sā pārtha sāttvikī..18.33..\

18_34	yayā tu dharmakāmārthān dhṛtyā dhārayatē.rjuna.\
prasaṅgēna phalākāṅkṣī dhṛtiḥ sā pārtha rājasī..18.34..\

18_35	yayā svapnaṅ bhayaṅ śōkaṅ viṣādaṅ madamēva ca.\
na vimuñcati durmēdhā dhṛtiḥ sā pārtha tāmasī..18.35..\

18_36	sukhaṅ tvidānīṅ trividhaṅ śrṛṇu mē bharatarṣabha.\
abhyāsādramatē yatra duḥkhāntaṅ ca nigacchati..18.36..\

18_37	yattadagrē viṣamiva pariṇāmē.mṛtōpamam.\
tatsukhaṅ sāttvikaṅ prōktamātmabuddhiprasādajam..18.37..\

18_38	viṣayēndriyasaṅyōgādyattadagrē.mṛtōpamam.\
pariṇāmē viṣamiva tatsukhaṅ rājasaṅ smṛtam..18.38..\

18_39	yadagrē cānubandhē ca sukhaṅ mōhanamātmanaḥ.\
nidrālasyapramādōtthaṅ tattāmasamudāhṛtam..18.39..\

18_40	na tadasti pṛthivyāṅ vā divi dēvēṣu vā punaḥ. \
sattvaṅ prakṛtijairmuktaṅ yadēbhiḥ syāttribhirguṇaiḥ..18.40..\

18_41	brāhmaṇakṣatriyaviśāṅ śūdrāṇāṅ ca paraṅtapa.\
karmāṇi pravibhaktāni svabhāvaprabhavairguṇaiḥ..18.41..\

18_42	śamō damastapaḥ śaucaṅ kṣāntirārjavamēva ca.\
jñānaṅ vijñānamāstikyaṅ brahmakarma svabhāvajam..18.42..\

18_43	śauryaṅ tējō dhṛtirdākṣyaṅ yuddhē cāpyapalāyanam.\
dānamīśvarabhāvaśca kṣātraṅ karma svabhāvajam..18.43..\

18_44	kṛṣigaurakṣyavāṇijyaṅ vaiśyakarma svabhāvajam.\
paricaryātmakaṅ karma śūdrasyāpi svabhāvajam..18.44..\

18_45	svē svē karmaṇyabhirataḥ saṅsiddhiṅ labhatē naraḥ.\
svakarmanirataḥ siddhiṅ yathā vindati tacchṛṇu..18.45..\

18_46	yataḥ pravṛttirbhūtānāṅ yēna sarvamidaṅ tatam.\
svakarmaṇā tamabhyarcya siddhiṅ vindati mānavaḥ..18.46..\

18_47	śrēyānsvadharmō viguṇaḥ paradharmātsvanuṣṭhitāt.\
svabhāvaniyataṅ karma kurvannāpnōti kilbiṣam..18.47..\

18_48	sahajaṅ karma kauntēya sadōṣamapi na tyajēt.\
sarvārambhā hi dōṣēṇa dhūmēnāgnirivāvṛtāḥ..18.48..\

18_49	asaktabuddhiḥ sarvatra jitātmā vigataspṛhaḥ.\
naiṣkarmyasiddhiṅ paramāṅ saṅnyāsēnādhigacchati..18.49..\

18_50	siddhiṅ prāptō yathā brahma tathāpnōti nibōdha mē.\
samāsēnaiva kauntēya niṣṭhā jñānasya yā parā..18.50..\

18_51	buddhyā viśuddhayā yuktō dhṛtyā..tmānaṅ niyamya ca.\
śabdādīn viṣayāṅstyaktvā rāgadvēṣau vyudasya ca..18.51..\

18_52	viviktasēvī laghvāśī yatavākkāyamānasaḥ.\
dhyānayōgaparō nityaṅ vairāgyaṅ samupāśritaḥ..18.52..\

18_53	ahaṅkāraṅ balaṅ darpaṅ kāmaṅ krōdhaṅ parigraham.\
vimucya nirmamaḥ śāntō brahmabhūyāya kalpatē..18.53..\

18_54	brahmabhūtaḥ prasannātmā na śōcati na kāṅkṣati.\
samaḥ sarvēṣu bhūtēṣu madbhaktiṅ labhatē parām..18.54..\

18_55	bhaktyā māmabhijānāti yāvānyaścāsmi tattvataḥ.\
tatō māṅ tattvatō jñātvā viśatē tadanantaram..18.55..\

18_56	sarvakarmāṇyapi sadā kurvāṇō madvyapāśrayaḥ.\
matprasādādavāpnōti śāśvataṅ padamavyayam..18.56..\

18_57	cētasā sarvakarmāṇi mayi saṅnyasya matparaḥ.\
buddhiyōgamupāśritya maccittaḥ satataṅ bhava..18.57..\

18_58	maccittaḥ sarvadurgāṇi matprasādāttariṣyasi.\
atha cēttvamahaṅkārānna śrōṣyasi vinaṅkṣyasi..18.58..\

18_59	yadahaṅkāramāśritya na yōtsya iti manyasē.\
mithyaiṣa vyavasāyastē prakṛtistvāṅ niyōkṣyati..18.59..\

18_60	svabhāvajēna kauntēya nibaddhaḥ svēna karmaṇā.\
kartuṅ nēcchasi yanmōhātkariṣyasyavaśō.pi tat..18.60..\

18_61	īśvaraḥ sarvabhūtānāṅ hṛddēśē.rjuna tiṣṭhati.\
bhrāmayansarvabhūtāni yantrārūḍhāni māyayā..18.61..\

18_62	tamēva śaraṇaṅ gaccha sarvabhāvēna bhārata.\
tatprasādātparāṅ śāntiṅ sthānaṅ prāpsyasi śāśvatam..18.62..\

18_63	iti tē jñānamākhyātaṅ guhyādguhyataraṅ mayā.\
vimṛśyaitadaśēṣēṇa yathēcchasi tathā kuru..18.63..\

18_64	sarvaguhyatamaṅ bhūyaḥ śrṛṇu mē paramaṅ vacaḥ.\
iṣṭō.si mē dṛḍhamiti tatō vakṣyāmi tē hitam..18.64..\

18_65	manmanā bhava madbhaktō madyājī māṅ namaskuru.\
māmēvaiṣyasi satyaṅ tē pratijānē priyō.si mē..18.65..\

18_66	sarvadharmānparityajya māmēkaṅ śaraṇaṅ vraja.\
ahaṅ tvā sarvapāpēbhyō mōkṣayiṣyāmi mā śucaḥ..18.66..\

18_67	idaṅ tē nātapaskāya nābhaktāya kadācana.\
na cāśuśrūṣavē vācyaṅ na ca māṅ yō.bhyasūyati..18.67..\

18_68	ya imaṅ paramaṅ guhyaṅ madbhaktēṣvabhidhāsyati.\
bhakitaṅ mayi parāṅ kṛtvā māmēvaiṣyatyasaṅśayaḥ..18.68..\

18_69	na ca tasmānmanuṣyēṣu kaścinmē priyakṛttamaḥ. \
bhavitā na ca mē tasmādanyaḥ priyatarō bhuvi..18.69.. \

18_70	adhyēṣyatē ca ya imaṅ dharmyaṅ saṅvādamāvayōḥ.\
jñānayajñēna tēnāhamiṣṭaḥ syāmiti mē matiḥ..18.70..\

18_71	śraddhāvānanasūyaśca śrṛṇuyādapi yō naraḥ.\
sō.pi muktaḥ śubhāomllōkānprāpnuyātpuṇyakarmaṇām..18.71..\

18_72	kaccidētacchrutaṅ pārtha tvayaikāgrēṇa cētasā.\
kaccidajñānasaṅmōhaḥ pranaṣṭastē dhanañjaya..18.72..\

18_73	arjuna uvāca\
naṣṭō mōhaḥ smṛtirlabdhā tvatprasādānmayācyuta.\
sthitō.smi gatasandēhaḥ kariṣyē vacanaṅ tava..18.73..\

18_74	sañjaya uvāca\
ityahaṅ vāsudēvasya pārthasya ca mahātmanaḥ.\
saṅvādamimamaśrauṣamadbhutaṅ rōmaharṣaṇam..18.74..\

18_75	vyāsaprasādācchrutavānētadguhyamahaṅ param.\
yōgaṅ yōgēśvarātkṛṣṇātsākṣātkathayataḥ svayam..18.75..\

18_76	rājansaṅsmṛtya saṅsmṛtya saṅvādamimamadbhutam.\
kēśavārjunayōḥ puṇyaṅ hṛṣyāmi ca muhurmuhuḥ..18.76..\

18_77	tacca saṅsmṛtya saṅsmṛtya rūpamatyadbhutaṅ harēḥ.\
vismayō mē mahān rājan hṛṣyāmi ca punaḥ punaḥ..18.77..\

18_78	yatra yōgēśvaraḥ kṛṣṇō yatra pārthō dhanurdharaḥ.\
tatra śrīrvijayō bhūtirdhruvā nītirmatirmama..18.78..\

